<div>
    <meta charset="utf-8"/>
    <div class="account">
        <p>by <span class="author">Per Dahl</span></p>
        <div class="chapter">
            <h1><em>Main Currents ...</em>  Textual history in overview</h1>
            <p><em>Hovedstrømninger i det 19de Aarhundredes Litteratur</em> udkom fra 1872 til 1890 i
                seks bind og siden i en række nye udgaver og optryk, i hans egen revision sidste
                gang i 1923-1924. Da var det samlede oplag for hvert enkelt bind nået op på godt
                15.000 eksemplarer. </p>
            <p>De første udgaver udkom hos Gyldendalske Boghandel (F. Hegel) i København, efter en
                fusion i 1903 kaldt Gyldendalske Boghandel Nordisk Forlag, nu med afdelinger i
                København og Kristiania (Oslo), senere også i London og Berlin. Efter GB’s død i
                1927 stagnerede salget, indtil Jespersen &amp; Pios forlag i 1966-1967 foranstaltede
                en ny udgave af hele værket med moderne retsskrivning. Herudover foreligger
                Emigrantlitteraturen særskilt genudgivet i 1971 og 1999.</p>
            <p>De enkelte bind blev hurtigt oversat til tysk og solgte godt. I 1880 skiftede Brandes
                fra forlaget Duncker (senere Barsdorf) til Veit &amp; Co. Det udløste en kompliceret
                juridisk konflikt og medførte desuden, at udgaver fra de to forlag blev markedsført
                sideløbende.</p>
            <p>Herudover foreligger der samlede udgaver på russisk, engelsk, japansk, kinesisk,
                jiddisch og spansk; den polske udgave omfatter kun de fem første bind. Endelig
                foreligger der oversættelser af enkeltstående bind til tjekkisk, finsk og fransk. </p>
            <p>Efter de indledende afsnit om Forelæsninger, Manuskripter og Bogbeskrivelser gøres
                der først rede for de samlede danske udgaver af <em>Hovedstrømninger</em>, derefter
                for de tyske udgaver og endelig for de enkelte bind i danske og oversatte udgaver.
                Oversættelserne til de forskellige sprog er anført i kronologisk rækkefølge: Den
                varierer derfor fra bind til bind.</p>

            <div>
                <h2>a. Forelæsninger</h2>
                <p>Baggrunden for de seks bind <em>Hovedstrømninger i det 19de Aarhundredes
                        Litteratur</em> var de forelæsninger, GB i årene 1871-1886 holdt på
                    Københavns Universitet, hvor han imidlertid aldrig opnåede ansættelse. GB var i
                    1870 blevet dr. phil. på en afhandling om Hippolyte Taine og fransk æstetik og
                    kunne derfor som <em>privatdocent</em> og mod entré-betaling udbyde
                    forelæsninger ved universitetet. Også i årene 1877-1883, hvor GB var bosat i
                    Berlin, gennemførte han kortere forelæsningsrækker i København; i 1883 vendte
                    han varigt tilbage til København, hvor han 1883-1899 blev understøttet økonomisk
                    af en privat kreds. Med understøttelsen, der var på niveau med en løn som
                    professor, fulgte en forpligtelse til at holde gratis, offentlige forelæsninger
                    på Københavns Universitet. Det blev som regel arrangeret på den måde, at
                    forelæsningerne først blev holdt mod entré, derefter – nogle dage senere –
                    gentaget som offentlige forelæsninger. </p>
                <p>Oplysning om tidspunkt for de forelæsninger, der lå til grund for de trykte bind
                    af <em>Hovedstrømninger</em>, fremgår summarisk af de enkelte binds titelblade.
                    Disse oplysninger suppleres af notitser og annoncering i dagbladene, derimod
                    sjældent af universitetets lektionskatalog. I enkelte tilfælde har det ikke
                    været muligt at angive en præcis dato for afslutningen af en forelæsningsrække;
                    ligeledes gælder det om de foredrag om emnerne i de seks bind, som Brandes holdt
                    andre steder end ved Københavns Universitet, at datoer og titler kan være
                    behæftet med en vis usikkerhed.</p>
            </div>

            <div>
                <h2>b. Manuskripter</h2>
                <p> Manuskripter af GB er bevaret i stort omfang, langt de fleste i Brandes-Arkivet
                    på Det Kongelige Bibliotek, der blev oprettet i 1912 og senere væsentligt
                    forøget ved gaver fra GB selv og efter 1927 fra hans familie. </p>
                <p>I slutningen af 1930’erne og igen i begyndelsen af 1970’erne gennemgik lektor
                    Morten Borup manuskriptsamlingen i Brandes-Arkivet; senere foretog
                    forskningsbibliotekar Kirsten Weber yderligere en gennemgang, der i 1986 blev
                    afsluttet med en 46 sider stor registrant, der findes på
                    www.kb.dk/permalink/2006/manus/691/dan/. Registrantens oplysninger er ikke altid
                    præcise og fordrer kritisk omtanke; enkelte manuskripter, bl.a. vedr. de seks
                    bind <em>Hovedstrømninger</em>, er kronologisk fejlplacerede. </p>
                <p>Uden for Brandes-Arkivet findes der et betydeligt antal manuskripter i andre
                    samlinger på Det Kongelige Bibliotek: Collinske Samling (Coll.), Ny Kongelig
                    Samling (NKS) og Senere Erhvervelser (Acc.). Der findes to trykte oversigter
                    over manuskripter: Lauritz Nielsen: <em>Katalog over danske og norske Digteres
                        Originalmanuskripter i Det kongelige Bibliotek</em>, 1943, og Birgitte
                    Possing og Bruno Svindborg (red.): <em>Det Kongelige Biblioteks
                        Håndskriftafdeling. Erhvervelser 1924-1987</em>, 1-2, 1995. Fra 1988 overgik
                    Det Kongelige Bibliotek til elektronisk registrering af håndskriftafdelingens
                    materiale. </p>
                <p>Hvor der foreligger manuskripter, oplyses placering (signatur), omfang og
                    karakter; forkortelsen kps. = kapsel (og læg). </p>
            </div>
            <div>
                <h2>c. Bogbeskrivelser</h2>
                <p> Oplysninger om udgivelsesdato og oplag (salgsoplag + anmeldereksemplarer og
                    frieksemplarer) stammer fra forlaget Gyldendals arkiv på Det Kongelige
                    Bibliotek, i enkelte tilfælde fra "Dansk Bogfortegnelse". Hvor ikke andet
                    bemærkes, blev de seks bind <em>Hovedstrømninger</em> i udgaverne frem til 1899
                    solgt uindbundne med bogtrykte papiromslag. Indbundne eksemplarer er således
                    alle private indbindinger, og derfor kan placeringen af smudstitelblad og
                    indholdsfortegnelse variere fra eksemplar til eksemplar. </p>
                <p> Oplysninger om priser er hentet fra ugeudgaven af ”Dansk Bogfortegnelse” i
                        <em>Dansk Boghandlertidende</em>. I 1875 skiftede Danmark møntfod fra
                    rigsdaler (à 96 skilling) til kroner (à 100 øre). </p>
                <p> Inddelingen af de seks bind varierer. Som regel er der tale om (unummererede)
                    kapitler. Kapiteltitlerne oplyses i indholdsfortegnelsen; i de fleste, men ikke
                    i alle tilfælde, figurerer de tillige som klummetitler over siderne. Kapitlerne
                    kan yderligere være opdelt i mindre afsnit, hvis indhold kan være angivet i
                    klummetitlen. Alle afsnit er angivet med romertal i en fortløbende række for et
                    helt bind; det gælder dog ikke <em>Emigrantlitteraturen</em>. </p>
                <p> Klummemål angives som bredde x højde og eksklusive paginering og klummetitel.
                </p>
            </div>
            <div>
                <h2>d. <em>Samlede Skrifter</em></h2>
                <p>
                    <em>Samlede Skrifter</em> udkom 1899-1902 i 12 bind, forhandlet i
                    hæftesubskription og annonceret som en ”Standard- og Folkeudgave”, i alt 89
                    hæfter. Hæfterne var normalt på 80 sider, svarende til fem ark, og kostede 50
                    øre. Klummens mål: 102 x 149 mm. </p>
                <p> Oplaget for det første hæfte, der i marts 1899 lancerede udgaven, lå på 14.000
                    eksemplarer, men efter et stykke tid stabiliserede oplaget sig på ca. 6.000
                    eksemplarer. Der forekommer forskellige forlagsindbindinger. Bind 12 indeholder
                    et personregister, der således også dækker bindene 4, 5 og 6 med
                        <em>Hovedstrømninger</em>. I årene 1903-1910 udkom yderligere seks
                    supplementsbind. </p>
                <p> I <em>Samlede Skrifter</em> gennemførte GB en meget omfattende puristisk
                    revision, dvs. at han skiftede fremmedord og fremmedsproglige vendinger ud med
                    danske synonymer, til dels i form af nydannelser. Samtidig blev retskrivningen
                    moderniseret, bl.a. blev verbernes flertalsformer opgivet. Yderligere oversatte
                    GB de fleste fremmedsproglige citater, først og fremmest af lyrik, til dansk. Og
                    endelig reviderede GB indholdet i sine værker, typisk i form af opdateringer og
                    tilføjelser, ofte med baggrund i hans egne anmeldelser og senere artikler. </p>
                <p> Den form, GB i <em>Samlede Skrifter</em> gav <em>Hovedstrømninger</em>, lå til
                    grund for den engelske oversættelse 1901-1905 og for den japanske oversættelse
                    1915 og – via den engelske og japanske oversættelse – også den (delvise)
                    kinesiske oversættelse 1936. </p>
                <p> Fra marts 1906 til april 1907 udkom <em>Samlede Skrifters</em> bind 4, 5 og 6
                    med <em>Hovedstrømninger</em> uden ændringer i en <em>Folkeudgave</em> i tre
                    bind, forhandlet i 30 hæfter. Oplaget var 3.000 eksemplarer. Ved en fejl blev
                    udgaven betegnet "Femte Oplag". Det skyldtes, at <em>Emigrantlitteraturen</em>
                    dermed forelå i et femte oplag, de øvrige fem bind imidlertid kun i fjerde oplag
                    (i samtiden skelnede man ikke mellem ’oplag’ og ’udgave’). Såvel <em>Samlede
                        Skrifter</em> som de tre bind i <em>Folkeudgaven</em> blev markedsført i let
                    varierede forlagsindbindinger, på bindets forside præget med en rund vignet af
                    ’Sankt Georg og dragen’, på ryggen Sankt Georgs sværd, omslynget af en
                    rosenranke med torne og med et sværdhæfte, der danner bogstaverne GB. En
                    tilsvarende forlagsindbinding blev siden benyttet til andre af GB’s værker. </p>
            </div>
            <div>
                <h2>e. Udgaven 1923-1924</h2>
                <p> I 1923-1924 reviderede GB endnu en gang <em>Hovedstrømninger</em> i det nittende
                    Aarhundredes Literatur og tilføjede bl.a. et nyt forord. I forhold til
                    tredje-fjerde udgave er der få ændringer. Lyrikcitaterne i bind 4, 5 og 6
                    bringes i flere tilfælde både på orginalsproget, henholdsvis engelsk, fransk og
                    tysk, og i GB’s danske oversættelse og kombinerer herved de fremmedsproglige
                    former i de tidlige udgaver og oversættelserne i <em>Samlede Skrifter</em>. </p>
                <p> Udgaven fremkom i seks bind i et oplag på 3.000 eksemplarer, de to første bind i
                    1923, de fire sidste i 1924. Klummens mål: 102 x 150 mm. Senere forelå de seks
                    bind indbundet i tre forlagsbind. (På omslagene af de hæftede eksemplarer
                    skrives ’Københavns Universitet’, på titelbladene ’Kjøbenhavns Universitet’; som
                    det fremgår skrives ’literatur’ med et ’t’.) </p>
                <p> Udgaven solgte ikke godt. Tre år efter lå Gyldendal inde med to tredjedele af
                    oplaget. I forbindelse med GB’s 85-årsdag i februar 1927 relancerede forlaget
                    derfor udgaven i hæfteformat og med nyt omslag; det første hæfte blev trykt i
                    5.000 eksemplarer, men fremstødet slog ikke an, og efter udsendelse af endnu
                    nogle hæfter med subskriptionstilbud blev salget i april 1928 opgivet. </p>
                <p> Senere blev udgaven fra 1923-1924 lagt til grund for den udgave,
                        <em>Hovedstrømninger i det nittende Århundredes Litteratur</em>, som
                    Jespersen og Pios forlag udsendte i 1966-1967, men nysat og med moderne
                    retskrivning, bortset fra titelbladets mærkelige kombination. Hvert enkelt af de
                    seks bind er forsynet med illustrationer, noter og et meget udførligt, annoteret
                    register ved forlagsleder Iver Jespersen (1904-1995). GB’s oversættelser af
                    digte i udgaven af <em>Samlede Skrifter</em> er i bind 4, 5 og 6 i større omfang
                    end i udgaven fra 1923-1924 genindsat og efterstillet de fremmedsproglige
                    citater. Desuden er der tilføjet nye, detaljerede klummetitler over siderne.
                    Udgaven indeholder i bind 1 s. 227-240 en rekonstruktion ved Brandesforskeren
                    Henning Fenger (1921-1985) af indledningsforelæsningen (oprindelig foretaget i
                    1956). </p>
            </div>
            <div>
                <h2>f. Tyske udgaver</h2>
                <p> De første fire bind af <em>Hovedstrømninger</em> blev hurtigt oversat til tysk
                    af Adolf Strodtmann (1829-1879), og disse fire første bind af <em>Die
                        Hauptströmungen der Literatur des neunzehnten Jahrhunderts</em> udkom på
                    forlaget Duncker i Berlin i 1872, 1873, 1874 og 1876. Forlaget, ledet af Franz
                    Duncker (1822-1888), blev efter en fallit i 1886 overtaget af Hermann Barsdorf
                    (18? -19?), nu med hjemsted i Leipzig, men fra 1900 på ny i Berlin
                    (Charlottenburg). </p>
                <p> I 1880 indgik GB en aftale med forlaget Veit &amp; Co. i Leipzig (ved Hermann
                    Credner (1842-1924)) om en ny udgave, nu med titlen <em>Die Literatur des
                        neunzehnten Jahrhunderts in ihren Hauptströmungen dargestellt</em>. Forlaget
                    købte restoplagene af de allerede oversatte fire bind, men ikke forlagsretten
                    til Strodtmanns oversættelse. Da Danmark først i 1903 tiltrådte
                    Bernerkonventionen, kunne Barsdorf derfor uden aftaler og uden at betale honorar
                    til GB udsende nye oplag og udgaver af Strodtmanns oversættelse. </p>
                <p> 1886 udkom Barsdorfs udgave i 2. oplag, 1892 i 3. oplag med tilføjelsen ”Einzig
                    autorisierte deutsche Ausgabe”. En udgave 1894-1896 af de fem første bind blev
                    markedsført som ”Vierte, vermehrte und mit einem Generalregister versehene
                    Auflage”. Udgaverne var som regel forsynet med et dobbelt titelblad, det første
                    med værkets overordnede titel og en oplagsangivelse, der kun vedrørte de fire
                    første bind, og derfor ikke er dækkende for de to sidste bind. Desuden var i
                    fjerde oplag første og tredje bind tilegnet Paul Heyse, andet bind Hippolyte
                    Taine, fjerde bind Giuseppe Saredo. </p>
                <p> Femte oplag 1897 figurerede som en ”Jubiläums-Ausgabe” i 25-året for udgivelsen
                    af det første bind og indeholdt s. I udgiveren Barsdorfs forord, dateret
                    november 1896: </p>
                <blockquote><p>Vorwort zur fünften, gänzlich umgearbeiteten und vermehrten Auflage. –
                    Dieser fünften Auflage der Hauptströmungen sind die <b>neuesten dänischen
                        Originalausgaben</b> und zwar […] zu Grunde gelegt worden, so dass des Werk
                    jetzt in seiner neuen Gestalt den ”anfänglichen Hoffnungen und Absichten” seines
                    Autors entspricht. Es erzählt ein Stück europäischer Seelengeschichte, indem es
                    den Entwicklungsgang der Litteratur der ersten Hälfte des 19. Jahrhunderts
                    darstellt. Ich habe diese fünfte Auflage <b>Jubiläums-Ausgabe</b> genannt, weil
                    bei Beginn ihrer Drucklegung – im November 1896 – gerade fünfundzwanzig Jahre
                    verflossen waren, seit die Hauptströmungen als Vorlesungen an der Kopenhagener
                    Universität zum ersten Male gehalten wurden. Welches Aufsehen sie damals
                    erregten, welche Begeisterung sie hervorriefen, ist von dem trefflichen Adolf
                    Strodtmann, ihrem ersten Uebersetzer, in seiner klassischen Einleitung zum
                    ersten Bande geschildert worden. Der Geist absoluter Freiheit, der in allen
                    sechs Bänden herrscht, wird, dessen bin ich gewiss, den ”Hauptströmungen”
                    weitere fünfundzwanzig Jahre in der Gunst der geistig Freigewordenen aller
                    Länder sichern. </p><p>Leipzig, November 1896</p><p>Der Herausgeber</p></blockquote>
                <p> Derefter fulgte s. III-XVIII Strodtmanns forord til de fire første bind.
                    Generalregisteret fra fjerde oplag fandtes i øvrigt fortsat i bind 5, mens bind
                    6 fik et selvstændigt register. </p>
                <p> I 1900 udgav Barsdorf GB’s <em>Ausgewählte Schriften</em> i ni bind, hvoraf bind
                    3-8 indeholdt <em>Hauptströmungen</em>; 1906 endnu en udgave, betegnet 10.
                    Auflage med alle seks bind samlet i to. Forlaget foranstaltede desuden udgaver
                    af dele af de enkelte bind; de er ikke medtaget i denne redegørelse. </p>
                <p> Som det fremgår indarbejdede Barsdorfs udgaver uden videre GB’s reviderede
                    danske udgaver, så indholdet i de forskellige oplag ikke er enslydende. Da der
                    ikke blev betalt honorar til GB, kunne bøgerne samtidig sælges billigere end
                    Veit &amp; Co.s udgaver. </p>
                <p> GB’s aftale med Veit &amp; Co. indebar, at nye, reviderede udgaver af de fire
                    første bind skulle foreligge i 1882. Det gjorde kun første bind, femte bind
                    forelå i 1883. Da Veit &amp; Co. udsendte andet bind i 1887, anlagde Barsdorf,
                    der nu havde overtaget Dunckers forlag, sag, fordi første og andet bind i for
                    stort omfang benyttede Strodtmanns oversættelse. GB forsvarede sig selv og
                    forlaget med en redegørelse, stilet til Hermann Credner og dateret 22.6. 1887,
                    trykt på dansk i <em>Politiken</em> 4.7. 1887 under titlen ”Et Brev fra Dr. G.
                    Brandes”. Efter et forløb ved flere retsinstanser gav en endelig dom ved
                    Rigsdomstolen i 1889 Barsdorf medhold, og restoplagene blev beslaglagt. </p>
                <p> Hvem der oversatte de nye dele af bind 2 fremgår ikke. Bindene måtte efter en ny
                    bearbejdning af GB, svarende til de danske udgaver fra 1890’erne, tilrettelægges
                    på ny. Heraf blev dele af bind 2, og hele bind 3 og 4 i årene 1898-1901
                    (anonymt) på ny oversat af Mathilde Prager (1844-1921), der gennem en længere
                    årrække, som regel under pseudonymet Erich Holm, oversatte og introducerede
                    nordiske forfattere som Jonas Lie, August Strindberg, Henrik Ibsen, Georg
                    Brandes og Jeppe Aakjær (se nærmere i Karin Bang: <em>Mathilde Prager. Tolk for
                        tidens store mænd</em>, 2004; tysk udgave: <em>Stimme der grossen ihrer
                        Zeit</em>, 2006; Karin Bang: ”Mathilde Prager und Georg Brandes”, i <em>Text
                        &amp; Kontext</em>, årg. 26, Heft 1, 2004, s. 119-134). </p>
                <p> Barsdorf sørgede for nye oversættelser af de to sidste bind, femte bind 1886 i
                    oversættelse ved W. Rudow, sjette bind dog først i 1896 ved A. v. d. Linden,
                    fordi en ny regel beskyttede den oversættelse, Veit &amp; Co. udsendte i 1891. </p>
                <p> Efter den danske tiltrædelse af Bernerkonventionen faldt der ro på. I 1923-1924
                    udkom på Reiss Verlag i Berlin, samlet i tre store bind, <em>Hauptströmungen der
                        Literatur des neunzehnten Jahrhunderts. Vom Verfasser neu bearbeitete
                        endgültige Ausgabe. (Unter Zugrundelegung der Übertragung von Adolf
                        Strodtmann nach der Neubearbeitung des Verfassers übersetzt von Ernst
                        Richard Eckert</em>. Udgaven indeholder et kombineret person- og
                    emneregister. Bind 1 udkom i tredje oplag samme år, de to øvrige bind i andet
                    oplag. </p>
                <p> Manuskripter til de tyske udgaver registreres, men ikke de oversættelser af
                    Brandes’ trykte forarbejder, der foreligger på en række sprog, især tysk og
                    russisk. </p>
            </div>


        </div>
        <div class="chapter">
            <h1>Emigrantlitteraturen (1872)</h1>

            <div>
                <h2>a. Bogbeskrivelse</h2>
                <p>
                    <em>Emigrantlitteraturen</em> udkom i København 8.2. 1872 og kostede 1 rigsdaler
                    og 64 skilling. </p>
                <p>Oplag: 1.250 eksemplarer. </p>
                <p>[1] <em>Hovedstrømninger</em> | <em>i</em> | <em>det 19de Aarhundredes
                        Litteratur.</em> | <em>Forelæsninger</em> | <em>holdte ved Kjøbenhavns
                        Universitet</em> | <em>i Efteraarshalvaaret 1871</em> | <em>af</em> | <em>G.
                        Brandes.</em> | <em>–</em> | <em>Emigrantlitteraturen.</em> | [forlagsmærke]
                    | <em>Kjøbenhavn.</em> | <em>Forlagt af den Gyldendalske Boghandel (F.
                        Hegel).</em> | <em>Græbes Bogtrykkeri.</em> | 1872. [2] blank [3] <em>Hr.
                        Professor H. Brøchner</em> | <em>tilegnes dette Skrift</em> | <em>med
                        Taknemmelighed og Venskab</em> | <em>af</em> | <em>Forfatteren</em>. [4]
                    motto af W. Heinse [5] Forord. Sign.: <em>G. B.</em> [6] blank [7]-271 tekst
                    [272] blank [273] <em>Indhold.</em> [274] blank. </p>
                <p> Klumme: 77 x 129 mm.</p>
                <p> Teksten er sat med antikva, fremhævelser med spatiering. Citater er sat med en
                    mindre skriftgrad. Indholdsfortegnelsen inddeler bogen i tre store dele, de to
                    sidste med separate deltitelblade: ”Indledning” (s. 7-28),
                    ”Emigrantlitteraturen” (s. 29-228) og ”Den romantiske Skole i Tydskland” (s.
                    229-271). Venstresiderne har klummetitlerne ”Indledning”, ”Emigrantlitteraturen”
                    og ”Tydsklands romantiske Skole”. ”Emigrantlitteraturen” er ud over et
                    indledende afsnit s. 31-36 opdelt i 15 afsnit, betegnet med romertal; ”Den
                    romantiske Skole i Tydskland” er ud over et indledende afsnit s. 231-233 opdelt
                    i 3 afsnit, betegnet med en ny række romertal. Højresiderne har levende
                    klummetitler, der afspejler afsnittenes indhold. </p>
                <p> Forelæsningerne blev holdt ved Københavns Universitet i form af 12 forelæsninger
                    3.11.-16.12. 1871. </p>

            </div>

            <div>
                <h2>b. Manuskripter</h2>
                <p>Brandes-Arkivet, kps. 210/103</p>
                <ul style="list-style:none;"><li>a: udkast til indledende forelæsning;</li> <li>b:
                    brudstykker af 2.-4. og 6.-11. forelæsning;</li><li>c: brudstykke af henvendelse til
                    auditoriet ved den afsluttende forelæsning; i alt 128 blade, ukomplet, delvis
                    med Emilie Brandes’ hånd).</li></ul>
            </div>
            <div>
                <h2>c. Senere udgaver</h2>
                <div>
                    <h3>Anden udgave</h3>
                    <p>
                        <em>Anden omarbeidede Udgave</em> af <em>Emigrantlitteraturen</em> udkom
                        14.9. 1877 i København, oplag 1.000 + 50 eksemplarer. 340 sider. </p>
                    <p> ”Forord til anden Udgave”, s. 5-7, dat. ”Sommeren 1877”. Rettelser s. 340. </p>
                    <p> I anden udgave er <em>Emigrantlitteraturen</em> delt i to store afsnit:
                        Indledningen til hele værket og ”Emigrantlitteraturen”, markeret med et
                        deltitelblad s. 33. Bogen er ud over et indledende afsnit opdelt i 15
                        afsnit, betegnet med romertal I-XV. Førsteudgavens sidste del om ”Den
                        romantiske Skole i Tydskland” er udeladt. Herudover er teksten meget
                        væsentligt ændret med mange udeladelser, omplaceringer og tilføjelser. Nye
                        kapitler er kap. VI (om Charles Nodier), kap. XIII (om Mme de Staël) og kap.
                        XIV (om Prosper de Brante). Større tilføjelser findes i kap. I (om
                        Chateaubriand), kap. III (om Goethes <em>Werther</em>), kap. IV (om
                        Chateaubriands <em>René</em>), kap. V (om Senancours <em>Oberman</em>), kap.
                        VIII (om de Staëls <em>Delphine</em>) og kap. X (om de Staëls
                            <em>Corinne</em>). Mindre tilføjelser findes bl.a. i ”Indledning” s. 9
                        og 26-27. </p>
                </div>
                <div>
                    <h3>Tredje udgave</h3>
                    <p>
                        <em>Tredje gjennemsete Udgave</em> af <em>Emigrantlitteraturen</em> udkom i
                        København mellem 14.12. og 17.12 1894 i 1.000 + 50 eksemplarer. IV + 333
                        sider. </p>
                    <p> ”Forord til tredje Udgave”, s. I-III, dat. ”November 1894”. </p>
                    <p> Tredje udgave rummer de samme kapitler som anden udgave, men teksten er
                        løbende revideret. Passager, der blev udeladt i anden udgave er genindsat,
                        samtidig med at andre afsnit er udeladt. </p>
                    <p>
                        <em>Trykt forarbejde:</em>
                        <ul style="list-style:none;">
                            <li>Forord, ”Hovedstrømninger i det nittende Aarhundredes Literatur”,
                                Politiken 28.11. 1894.</li>
                        </ul>
                    </p>
                    <p>
                        <em>Manuskripter:</em>
                        <ul style="list-style:none;">
                            <li>NKS 2068, fol. (8 blade, ukomplet, ændringer til 3. udg. s.
                                224-233).</li>
                            <li>Brandes-Arkivet, kps. 227/238 (1 blad, forarbejde til 3. udg.).</li>
                        </ul>
                    </p>
                </div>
                <div>
                    <h3>Fjerde udgave</h3>
                    <p>
                        <em>Emigrantlitteraturen</em> udkom i fjerde udgave som første halvdel (s.
                        15-193) af <em>Samlede Skrifter</em>. Fjerde Bind, Kjøbenhavn. Gyldendalske
                        Boghandels Forlag (F. Hegel &amp; Søn). Græbes Bogtrykkeri. 1900. Bindet
                        udkom i hæfter marts-juli 1900 og forelå komplet mellem 15. og 21.6. 1900.
                        Udgaven findes i en forlagsindbinding. Oplag: 6.000 eksemplarer.
                        Indledningen til hele værket s. 1-13. </p>
                    <p> Fjerde udgave gengiver i alt væsentligt tredje udgave. </p>
                </div>
                <div>
                    <h3>Femte udgave</h3>
                    <p>
                        <em>Samlede Skrifter</em> bd. 4-6 blev med samme sats og uden ændringer
                        udgivet 1906 i en <em>Folkeudgave</em> i tre bind,
                            <em>Emigrantlitteraturen</em> i bind 1. Udgaven blev ved en fejl
                        betegnet <em>Femte Oplag</em>. Bind 1 udkom i hæfter fra marts til juni
                        1906. Udgaven findes i en forlagsindbinding. Oplag: 3.000 eksemplarer. </p>
                </div>
                <div>
                    <h3>Sjette udgave</h3>
                    <p> Emigrantlitteraturen udkom mellem 1. og 21.6. 1923 som bind 1 af <em>
                            Hovedstrømninger i det nittende Aarhundredes Literatur. Forelæsninger
                            holdt ved Københavns Universitet i Efteraarshalvaaret 1871. I
                            Emigrantlitteraturen. Sjette gennemsete Udgave.</em> Gyldendalske
                        Boghandel – Nordisk Forlag – Kjøbenhavn – Kristiania – London – Berlin –
                        MDCCCCXXIII. [IV] 190 s. Oplag 3.000 + 200 eksemplarer. </p>
                    <p> Kolofonen oplyser, at bindet dermed var trykt i 15.250 eksemplarer. </p>
                    <p> Udgaven foreligger i en forlagsindbinding, hvor bind 1 og 2 er indbundet
                        sammen. </p>
                    <p>
                        <em>Manuskripter</em>
                        <ul style="list-style:none;">
                            <li>Brandes-Arkivet, kps. 210/104 (ændringer til senere udgaver, 7
                                blade, ukomplet).</li>
                            <li>NKS 3383,4o I (4), (9 blade, trykmanuskript til forord til femte
                                udgave, 1923).</li>
                        </ul>
                    </p>
                </div>
                <div>
                    <h3>Syvende udgave</h3>
                    <em>Emigrantlitteraturen</em> udkom 30.8. 1966 som bind 1 af
                        <em>Hovedstrømninger i det nittende Århundredes Litteratur</em>, København,
                    Jespersen og Pios Forlag, 1966. 270 sider. <p> Optrykt efter 5. gennemsete
                        udgave 1923, men med moderniseret retskrivning. </p><p> Nummererede noter,
                        henvisninger i [ ], illustrationer og register ved Iver Jespersen. Bind 1
                        indeholder s. 227-240 Henning Fengers rekonstruktion af
                        indledningsforelæsningen. </p><p> Oplagets størrelse kendes ikke. </p>
                </div>
                <div>
                    <h3>Ottende udgave</h3>
                    <p><em>Emigrantlitteraturen. Hovedstrømninger i det 19de Aarhundredes
                            Litteratur</em> udkom 24.9. 1971 Gyldendals Trane-klassikere, Gyldendal,
                        København, 1971, 178 sider.</p>
                    <p> Optrykt efter 1. udg. 1872 med rettelse af trykfejl; s. 2 gengiver faksimile
                        af titelbladet til 1. udgave. </p>
                    <p> Oplag: 3.000 + 250 eksemplarer. </p>
                    <p> Ud over dette oplag blev der i samme trykgang trykt 1650 eksemplarer, som
                        alle fik norsk titelblad og kolofon. Udgivet som Fakkelbog af Gyldendal
                        Norsk Forlag, Oslo, 1971, 178 sider. </p>
                </div>
                <div>
                    <h3>Niende udgave</h3>
                    <em>Hovedstrømninger i det 19. århundredes litteratur.
                        Emigrantlitteraturen.</em> Det lille forlag, Frederiksberg, 1999, 176 sider.
                        <p> Udgaven gengiver 1. udgave, men med moderniseret retskrivning (ved Karen
                        Dinesen og Peter Thielst). Efterskriften s. 170-176 ved Peter Thielst gør
                        bl.a. rede for moderniseringen. <p/> Bogen udkom 17.9. 1999 i 1.000
                        eksemplarer. </p>
                </div>
            </div>
            <div>
                <h2>d. Oversættelser</h2>
            

            <div>
                <h3>Tysk</h3>
                <p><em>Die Hauptströmungen...</em></p>
                <ul style="list-style:none;">
                    <li>1. oplag: <em>Die Hauptströmungen der Literatur des neunzehnten
                            Jahrhunderts. Die Emigrantenliteratur</em>, oversat og indledt af Adolf
                        Strodtmann, Duncker, Berlin, 1872. </li>
                    <li> 2. oplag: <em>Die Hauptströmungen der Literatur des neunzehnten
                            Jahrhunderts. Die Emigrantenliteratur</em>, oversat og indledt af Adolf
                        Strodtmann, Barsdorf, Leipzig 1886. </li>
                    <li> 3. oplag: <em>Die Hauptströmungen der Literatur des neunzehnten
                            Jahrhunderts. Die Emigrantenliteratur</em>, oversat og indledt af Adolf
                        Strodtmann, Barsdorf, Leipzig 1892. </li>
                    <li> 4. oplag: <em>Die Hauptströmungen der Literatur des neunzehnten
                            Jahrhunderts. Die Emigrantenliteratur</em>, oversat og indledt af Adolf
                            Strodtmann:<em> Vierte, vermehrte und mit einem Generalregister
                            versehene Auflage</em>, Barsdorf, Leipzig 1894. Med tilegnelse til Paul
                        Heyse. </li>
                    <li>5. oplag: <em>Die Hauptströmungen der Literatur des neunzehnten
                            Jahrhunderts. Die Emigrantenliteratur</em>, oversat og indledt af Adolf
                        Strodtmann: <em>Fünfte, gänzlich umgearbeitete, vermehrte und mit einem
                            Generalregister versehene Auflage</em>. Jubiläums-Ausgabe, Barsdorf,
                        Leipzig 1897 </li>
                    <li>6.-7. og 9. oplag: Oplysninger foreligger ikke.</li>
                    <li> 8. oplag: <em>Die Hauptströmungen der Literatur des neunzehnten
                            Jahrhunderts. Die Emigrantenliteratur</em>, oversat og indledt af Adolf
                        Strodtmann, Barsdorf, Leipzig 1900. </li>
                    <li>10. oplag: <em>Die Hauptströmungen der Literatur des neunzehnten
                            Jahrhunderts. Die Emigrantenliteratur</em>, oversat og indledt af Adolf
                        Strodtmann, Barsdorf, Berlin 1906 (del af samlet udgave i to bind). </li>
                    <li>9. oplag: D<em>ie Hauptströmungen der Literatur des neunzehnten
                            Jahrhunderts. Die Emigrantenliteratur</em>, oversat og indledt af Adolf
                        Strodtmann, Barsdorf, Berlin, 1914. </li>                
                <li>Desuden udgivet som bind 3 af <em>Ausgewählte Schriften</em>, Barsdorf, Leipzig,
                    1900.</li></ul>
                <p><em>Die Litteratur...</em></p>
                <ul style="list-style:none;">
                    <li><em>Die Literatur des neunzehnten Jahrhunderts in ihren Hauptströmungen
                            dargestellt. Erster Band: Die Emigrantenliteratur</em>, Veit &amp; Co.,
                        Leipzig, 1882. </li>
                    <li><em>Die Literatur des neunzehnten Jahrhunderts in ihren Hauptströmungen
                            dargestellt. Erster Band: Die Emigrantenliteratur</em>, Veit &amp; Co.,
                        Leipzig, 1898. </li>
                    <li>
                        <em>Die Literatur des neunzehnten Jahrhunderts in ihren Hauptströmungen
                            dargestellt. Erster Band: Die Emigrantenliteratur</em>, Veit &amp; Co.,
                        Leipzig, 1900, <em>Zweite, durchgesehene Auflage</em>. Med forord af Georg
                        Brandes, dateret december 1899. </li></ul>
                    <p><em>Die Hauptströmungen...</em></p>
                    <ul style="list-style:none;">
                    <li><em>Hauptströmungen der Literatur des neunzehnten Jahrhunderts. Vom
                            Verfasser neu bearbeitete endgültige Ausgabe. (Unter Zugrundelegung der
                            Übertragung von Adolf Strodtmann nach der Neubearbeitung des Verfassers
                            übersetzt von Ernst Richard Eckert, Erster Band, s. 1-169: 1. Die
                            Emigrantenliteratur.</em> Erich Reiss Verlag, Berlin, 1.-3. oplag, 1924.
                    </li>
                </ul>
                <p>
                    <em>Manuskripter:</em>
                    <ul style="list-style:none;">
                        <li>Brandes-Arkivet, kps. 210/105 (85 blade, ukomplet, på tysk til <em>Die
                                Emigrantenliteratur, 2. Ausgabe</em>, 1882; formentlig manuskript
                            til Veits udgave 1882). </li>
                    </ul>
                </p>
            </div>
            <div>
                <h3>Russisk</h3>
                <p>
                    <em>Glavnye tecenija literatury devjatnadcatogo stoletija. C. 1. Literatura
                        emigrantov</em>, oversat fra tysk af V. Nemedomskij, Moskva 1881-1888. </p>
                <p>L<em>iteratura XIX v. v ee glavnejsich tecenijach. Francuzskaja literatura:
                        Literatura emigrantov</em> […], bind 1, Sankt Petersborg 1895, oversat fra
                    tysk af E. Zauer, introduktion af E.A. Solov’ev. </p>
                <p><em>Sobranie socienenij Georga Brandesa v dvenadcati tomach</em> [samlede
                    skrifter i 12 bind], oversat fra dansk, red. af M.V. Lucickaja, Kijev: Bind 3:,
                    1902; revideret oplag 1906-1914, Sankt Petersborg: Bind 5: <em>Literatura
                        emigrantov</em>, Sankt Petersborg 1907. </p>
            </div>
            <div>
                <h3>Polsk</h3>
                <p><em> Główne prady literatury XIX stulecia</em>, Tom 1, Warszawa 1882.
                    Oversættelsen var censureret, og det forsinkede udgivelsen af især det første
                    bind. </p>
            </div>
            <div>
                <h3>Finsk</h3>
                <p><em>Päävirtanksia 19: vuosisadan kirjallisuudessa</em>, oversat af Mina Canth og
                    Hilda Asp, Helsingfors, 1887 (partiel udgave).</p>
            </div>
            <div>
                <h3>Engelsk</h3>
                <p><em>Main Currents in Nineteenth Century Literature</em>, Vol. I: <em>Emigrant
                        Literature</em>, London og New York 1901, ved Diana White og Mary Morison;
                    illustreret genoptryk 1906 [1907], 1923, 1924 og 1975.</p>
            </div>
            <div>
                <h3>Japansk</h3>
                <p> Jyūkyū/19 seiki bungaku shuchō (imin bungaku), Shinyōdō Tokio 1914, oversat af
                    Yaguchi, Tatsu; Ny udgave 1915, hos Uchida Rōkakuh, oversat af Suita, Junsuke. </p>
                <p> Bind 2-6 1929-1933 som del af serien ”Verdens store tanker samlede værker”, hos
                    Shunjūsha; denne udgave genoptrykkes 1939-1940 og 1953-1954. </p>
                <p>
                    <em>Manuskript:</em>
                    <ul style="list-style:none;">
                        <li>Palsbo, Sp. 21 I (46) (9 blade, ukomplet: Fortale til den japanske
                            udgave). </li>
                    </ul>
                </p>
            </div>
            <div>
                <h3>Jiddisch</h3>
                <p><em>Di hoypt shtremungen in der literatur fun nayntsenten yorhundert</em>, New
                    York, Maks N. Meyzel, bind 1: <em>Di frantsoyzishe emigranten literatur</em>,
                    1918-1921.</p>

            </div>
            <div>
                <h3>Spansk</h3>
                <p>
                    <em>Las grandes corrientes de la literatura en el siglo XIX. Tomo I. La
                        literatura de emigrantes. Traducción de V. Orobón Fernández. Publicaciones
                        de ”La Revista Blanca”</em>, Barcelona [1930]. GBs forord dateret:
                    Kopenhague, enero de 1924. Forordet er svarer til forordet i den tyske udgave
                    1924. </p>
                <p> L<em>as grandes corrientes de la literatura en el siglo XIX</em>, oversat af V.
                    Orobón Fernández et al., Buenos Aires 1946 (tobindsudgave). </p>
            </div>
            <div>
                <h3>Kinesisk</h3>
                <p> Zhongsans klassikere, The Commercial Press, Shanghai, 1936. Udgave af de fire
                    første bind, oversat af Han Shiheng. <em>Emigrantlitteraturen</em>, 1936. </p>
                <p> People’s Literature Publishing House, Beijing, 1980-1986. Udgave af alle seks
                    bind (liu juan); bind 1, <em>Yimin wenxue </em>(Emigrantlitteraturen), 1980, oversat af
                    Zhang Daozhen. Genudgivet 1997 og 2018. </p>
            </div>
            </div>
        </div>
    </div>
</div>
