<div class="container" style="width:800px;">
    <meta charset="utf-8"/>
    <div class="introduction">
        <p>af <span class="author">Jens Bjerring-Hansen</span></p>
        <div>
            <h1>Dummy!!!</h1>
            <div class="chapter">
                <h2>1.1. Kort om udgaven</h2>
                <p>Tekst</p>
                <p>Udgivelsesprojektets primære målgruppe er akademisk, dvs. forskere, studerende og
                    særligt interesserede, men med den elektroniske publicering er forhåbningen at
                    nå et bredere publikum, som med den engelske versionering af sitet, inkl.
                    efterskrifter, også bliver internationalt.</p>
                <p>Tekst</p>
                <h2>1.2. Forkortelser</h2>
                <ul style="list-style-type:none;">
                    <li>DigHo = Digitale Hovedstrømninger</li>
                    <li>HS = Georg Brandes: <em>Hovedstrømninger i det 19de Aarhundredes
                            Litteratur</em></li>
                    <li>SS = Georg Brandes: <em>Samlede Skrifter</em></li>
                    <li>DSL = Det Danske Sprog- og Litteraturselskab</li>
                    <li>KB = Det Kongelige Bibliotek</li>
                </ul>
            </div>
        </div>
        <div class="chapter">
            <h1>2. Overblik over materialet af udgaven</h1>
            <h2>2.1. Tekster</h2>
            <p>Udgaven består af tre grupper af tekster, nemlig den danske originaludgave af <em>HS</em> 1-6
                samt to forskellige typer supplerende ressourcetekster, dels oversættelser af <em>HS</em> til
                tysk, engelsk og fransk, dels selvbiografiske skrifter:</p>
            <p>Georg Brandes: <em>Hovedstrømninger i det 19de Aarhundredes Litteratur</em> udkom i København
                i seks bind 1872-90 hos forlaget Gyldendal. Hvert af disse bind kom i forfatterens
                egen levetid i et antal nye udgaver og oversættelser. Forfatterens manuskripter er
                kun delvist bevaret til nutiden.</p>
            <ul>
                <li>bd. 1. <em>Emigrantlitteraturen</em>. 1872. (inkl. "Indledning" til hele
                    værket)</li>
                <li>bd. 2. <em>Den romantiske Skole i Tydskland</em>. 1873</li>
                <li>bd. 3. <em>Reactionen i Frankrig</em>. 1874</li>
                <li>bd. 4. <em>Naturalismen i England</em>. 1875</li>
                <li>bd. 5. <em>Den romantiske Skole i Frankrig</em>. 1882</li>
                <li>bd 6. <em>Det unge Tyskland</em>. 1890</li>
            </ul>
            <p>Dertil kommer oversættelser af <em>HS</em> til tysk, engelsk og fransk</p>
            <ul>
                <li><em>Die Hauptströmungen der Literatur des neunzehnten Jahrhunderts</em>. 6 bind,
                    Berlin 1872-87 (bd. 1-5) og Leipzig 1891 (bd. 6).</li>
                <li><em>Main Currents in Nineteenth Century Literature</em>, vol. I-VI, London/New
                    York 1901-05.</li>
                <li><em>Les grands courants littéraires au XIXe siècle. L'école romantique en
                        France</em>, Paris 1902 (alene bd. 5).</li>
            </ul>
            <p>Projektet omfatter tillige</p>
            <ul>
                <li><em>Forklaring og Forsvar. En Antikritik</em>. Gyldendal 1872.</li>
                <li>Georg Brandes: <em>Levned</em> i tre bind. Grundteksten udgøres af:</li>
                <ol>
                    <p>1. <em>Levned. Barndom og første Ungdom</em>. Gyldendal 1905.</p>
                    <p>2. <em>Levned. Et Tiaar</em>. Gyldendal 1907.</p>
                    <p>3. <em>Levned. Snevringer og Horizonter</em>. Gyldendal 1908.</p>
                </ol>
            </ul>
        </div>
        <div class="chapter">
            <h2>2.2. Udgavens omfang</h2>
            <p>Udgaven er digital, men dens omfang kan anskueliggøres ved hjælp af de trykte bøger:
                i alt 10.232 bogsider m. tekst (vel at mærke relativt kompakte sider à ca.
                1.200-1.500 tegn med mellemrum).</p>
            <ul>
                <li><em>HS</em> 1-6 (i alt 2.720 bogsider)</li>
                <li>HS-oversættelser til tysk (2.850 s.), engelsk (2.900 s.), fransk (500 s.)</li>
                <li><em>Levned</em> 1-3 (1.180 s.) og <em>Forklaring og Forsvar</em> (72 s.)</li>
            </ul>
            <p>Til dette kommer udgavens om-tekster: introduktioner til de enkelte tekster,
                tekstkritiske noter, real- og verbalkommentarer, variantapparat, tekstredegørelser,
                brugervejledning etc.</p>
            <h2>2.3. Organisering og præcisering af de filologiske arbejde</h2>
            <p>Det filologiske arbejde udføres af specialister ved DSL. Arbejdet indebærer:</p>
            <ul>
                <li>valg af grundtekst</li>
                <li>kollationering af tekster,</li>
                <li>tekstetablering (inkl. emendationer, dvs. rettelser af fejl i grundteksten, fx
                    tryk- og sætterfejl),</li>
                <li>tekstkritiske noter (med redegørelse for de rettelser, som redaktionen har
                    foretaget imod grundtekstens læsemåder),</li>
                <li>kommentarer (med foreklaring af vanskelige ord sagsforhold),</li>
                <li>registrering/databasering af personer, værker, steder og litterære
                    karakterer,</li>
                <li>udarbejdelse af (selektivt) variantapparat (med dokumentation af de vigtigste
                    ændringer, som <em>HS</em> gennemgik i senere udgaver af værket fra forfatterens
                    levetid),</li>
                <li>tekstredegørelser (med oversigter over relevante manuskripter og tryk samt
                    bibliografiske beskrivelser af de tryk, der er lagt til grund), samt</li>
                <li>introduktioner (om værkets baggrund, tilblivelse, efterliv m.v.) forfattet af en
                    ekstern forskergruppe i dialog med DSL-redaktionen.</li>
            </ul>
            <p>Dog behandles alle tekster ikke ens:</p>
            <ul>
                <li>Oversættelserne af <em>HS</em> gengives ikke tekstkritisk, men alene som korrekturlæst
                    oscr-scanner tekst. De kommenteres ikke og ledsages kun af korte introduktioner
                    (ved DSL-redaktionen).</li>
                <li>De biografiske ressourcetekster gengives tekstkritisk, men – som udgangspunkt –
                    ukommenteret. De ledsages af korte introduktioner (ved DSL-redaktionen).</li>
            </ul>
        </div>
        <div class="chapter">
            <h1>3. Kodning, opmærkning og publicering</h1>
            <h2>3.1. Kodning og opmærkning</h2>
            <p>Udgangspunktet er DSL’s kodningsmanual, udviklet af Thomas Hansen i dialog med
                digitale udgivelsesprojekter på DSL. Manualen er baseret på nyeste TEI-standard
                (P5). Manualen er tilpasset de særlige krav, som DigHo stiller. Generelt er
                Brandes-teksterne enkle i strukturen og uden mange indholdselementer. Imidlertid
                stiller nogle af IT-løsningerne på de filologiske problemer særlige krav til
                opmærkningen. Det gælder variantapparatet (jf. pkt. 6), men også de databaserede
                registre (jf. pkt. 7.2).</p>
            <h2>3.2. Publicering</h2>
            <p>Teksterne publiceres digitalt på DigHo’s netsted, georgbrandes.dk (se pkt. 10).</p>
        </div>
        <div class="chapter">
            <h1>4. Valg af grundtekst</h1>
            <p>Til grund for udgivelsen ligger den første publicerede version af Georg Brandes’
                bøger (førsteudgaverne). De dansksprogede gengives desuden i
                faksimiler (dvs. digitale billedscanninger) med mulighed for parallelvisning med den
                elektroniske tekst.</p>
            <p>Udgavens grundtekstvalg – og tekstsociologiske udgangspunkt – flugter med aktuelle
                (ny)filologiske forfatterskabsudgaver i Skandinavien (fx Ludvig Holbergs Skrifter,
                Grundtvigs Værker, Henrik Ibsens Skrifter og Selma Lagerlöf Arkivet). Valget ligger
                i den forbindelse i naturlig forlængelse af forskningsprojektets overordnede
                sociologiske interesse i Hovedstrømninger som offentlig begivenhed og kulturkritisk
                intervention. Det var førstetrykkene, som publikum først stiftede bekendtskab med,
                og som umiddelbart gjorde epoke og vakte jubel og furore. Hensynet til den
                historiske rekontekstualisering af værket vejer tungere end en kvalitetsvurdering,
                der kunne falde ud til fordel for de senere, omarbejdede udgaver.#</p>
            <p><blockquote># Den anden yderlighed – at gå bag om førstetrykkene og basere udgaven på
                forelæsningsmanuskripterne eller andet håndskriftmateriale – tillader
                materialesituationen ikke. Manuskripter er kun delvist overleveret, jf. pkt. 2
                ovenfor. Tekstvalget i tilfældet <em>HS</em> diskuteres i Per Dahl »Det kritiske tekstvalg.
                Problemer og perspektiver«, i Jørgen Hunosøe &amp; Esther Kielberg (red.): <em>I
                tekstens tegn</em>, 1994, s. 96-124, hvor der tales der for og imod hhv. førstetryk og
                ”best texts” som tekstgrundlag, samt i Johnny Kondrup: <em>Editionsfilologi</em>, 2014, s.
                112, hvor førstetrykkene anbefales.</blockquote></p>
        </div>
        <div class="chapter">
            <h1>5. Tekstetablering</h1>
            <h2>5.1. Generelle principper</h2>
            <p>Teksterne er som udgangspunkt etableret umoderniseret (dvs. ved bevaring af den
                oprindelige ortografi og interpunktion) og unormaliseret (dvs. uden at ophæve
                inkonsekvenser i forfatterens ortografi og interpunktion). Af hensyn til læsbarheden
                angives dog visse ældre eller inkonsekvente normer vedr. typografi og
                interpunktuation – uden indflydelse på betydningsindholdet – efter mere moderne
                og/eller konsekvente principper. Denne harmonisering gælder følgende punkter: <ul>
                    <li>typografi</li>
                    <ol style="list-style-type:circle;">
                        <li>Spatiering/spærring som fremhævelsesmiddel angives ved kursiv; de meget
                            få eksempler på kursiv (i <em>HS</em>, bd. 6) brugt som emfatisk markør eller
                            etymologisk signal gengives ligeledes med kursiv.</li>
                        <li>Originalens sideskift- og linjebrud imiteres ikke, men
                            originalpagineringen noteres.</li>
                        <li>Klummetitler ("løbende titler") og arksignaturer gengives ikke løbende
                            (se dog straks nedenfor i forbindelse med 'kapiteloverskrifter').</li>
                        <li>Originalens typografiske inventar er dokumenteret i de digitale
                            faksimiler.</li>
                    </ol>
                    <li>citationstegn og -teknik</li>
                    <ol style="list-style-type:circle;">
                        <li>Originalens franske citationstegn ”«… »” er erstattet med danske ”» …
                            «”.</li>
                        <li>Indskudt begyndende citationstegn ved nyt afsnit i længere citater er
                            udeladt.</li>
                        <li>Manglende citationstegn: Den svingende praksis ang. markering af
                            citatslutning og, sjældnere, -begyndelse harmoniseres ved indsætning af
                            manglende citationstegn. Der indsættes kun et manglende tegn, når det
                            tydeligvis mangler. I tvivlstilfælde er indgrebet ledsaget af en
                            tekstkritisk note.</li>
                        <li>Også manglende markering af afbrydelse i citat er udbedret efter moderne
                            systematik: ved indsættelse af afsluttende citationstegn før og
                            begyndende citationstegn efter inkvit, fx i tilfældet, »Terningerne,
                            sagde Cæsar, er kastet«</li>
                    </ol>
                    <li>værktitler</li>
                    <ol style="list-style-type:circle;">
                        <li>Den vaklende praksis ved markering af værktitler er harmoniseret,
                            således at disse altid omgives af citationstegn: ”» … «” Ved
                            fortolkningsproblemer omkring klassificeringen (fx “Werther” - bog eller
                            karakter?) er usikkerheden noteret i en kommentar.</li>
                    </ol>
                    <li>kapiteloverskrifter</li>
                    <ol style="list-style-type:circle;">
                        <li><em>Hovedstrømningers</em> kapitler har ingen kapiteloverskrifter, kun
                            en lakonisk nummerering. Til hjælp for læseren af DigHo er den levende
                            klummetitel indsat som overskrift for de enkelte kapitler i skarp
                            parentes. I de tilfælde, i bd. 1 og 2, hvor der er flere klummetitler
                            pr. kapitel, angives den første som overskrift. En note til overskriften
                            redegør for klummetitlernes ordlyd.</li>
                    </ol>
                    <h2>5.2. Emendation og tekstfejl</h2>
                    <p>DigHo retter tekstfejl, herunder sætter- og trykfejl, i tekstforlægget (dvs.
                        førsteudgaven). Udgaven lægger Johnny Kondrups definition af tekstfejl til
                        grund for emendationen: ”en tekstfejl er en (historisk begribelig)
                        forstyrrelse af tekstens mening inden for en nærmere bestemt kontekst”
                            (<em>Editionsfilologi</em>, 2014, s. 152-53). Vurderingen af, om noget
                        er en fejl, sker således ikke ud fra en moderne, men ud fra en begrundet
                        forestilling om Brandes’ samtids synsvinkel. Når en fejl da er konstateret,
                        rettes den for at rekonstruere en forståelse af teksten, som man kan antage
                        at forfatteren og hans samtidige læsere ville have af teksten.</p>
                    <p>Udgaven opererer med tre typer af fejl:</p>
                    <ol>
                        <li>Bagatelfejl af typografisk karakter, fx læderede typer, skævhed i
                            satsen, uintenderet typografisk luft mellem bogstav og
                            interpunktionstegn. Også manglende citationstegn hører til i denne
                            kategori, når placeringen af det manglende tegn er evident. Disse rettes
                            stiltiende.</li>
                        <li>Banale fejl, hvor resultatet er et ord, der ikke kan eksistere i
                            sammenhængen, og det samtidigt er entydigt, hvad der skal rettes til, fx
                            omvendte typer, accentforveksling, bogstaver, der har byttet plads eller
                            oplagte skrive- eller sætterfejl i øvrigt (fx ‘hum’ for ‘hun’, eller – i
                            en given syntaktisk sammenhæng – ’kan’ for ’han’. Disse rettes uden
                            angivelse af læsemåder i øvrige tekstkilder.</li>
                        <li>Egentlige fejl af forskellig slags, jf. nedenfor. Disse rettes efter
                            konsultation og evt. dokumentation af læsemåder i senere udgaver af <em>HS</em>
                            fra Brandes’ levetid.</li>
                    </ol>
                    <h3>5.2.1. Emenderingsprocessen</h3>
                    <p>I forbindelse med tekstemenderingen er de senere udgaver fra Brandes’ levetid
                        som hovedregel konsulteret i arbejdet med at foretage rettelser af fejl i
                        førstetrykkene. Hvis en muligvis fejlagtig ordlyd er rettet til noget mere
                        meningsfuldt i en senere udgave, er det et argument for, at der faktisk er
                        tale om en fejl i førstetrykket, som skal rettes efter de senere udgavers
                        ordlyd. De senere udgaver af <em>HS</em> er dog i vidt omfang omarbejdede og – især
                        for <em>Samlede Skrifters</em> vedkommende – harmoniserede og moderniserede, hvorfor
                        de ikke altid kan bruges som belæg.</p>
                    <p>Også manuskriptmaterialet til <em>HS</em> kan være inddraget i emenderingsprocessen.
                        Tilblivelsesvarianter – dvs. ændringer i et manuskript foretaget i løbet af
                        skriveprocessen – anføres i tekstkritiske noter, når de indgår i
                        beslutningen om en given problembehæftet læsemåde i førstetrykket.
                        (Manuskriptvarianter angives udelukkende i sådanne tilfælde, ikke konsekvent
                        i form af variantnoter, se pkt. 6 om variantapparat).</p>
                    <p>I de tilfælde, hvor ingen tekstkilder har en acceptabel ordlyd, foretages en
                        udgiverrettelse (konjektur).</p>
                    <p>I forbindelse med emenderingen er det taget højde for Brandes’ egne
                        rettelsesblade. Til originaludgaven findes listerne bagest i de senere bind
                        samt i andre af Brandes’ bøger i disse årtier. Ligeledes tages der højde for
                        Brandes’ egne rettelser i trykmanuskripter samt i trykte eksemplarer af
                            <em>HS</em> (fx L. Zeuthens ex fra KB). Alle disse forfatterrettelser er
                        belæg, men ikke bevis for tekstfejl.</p>
                    <p>Om udformningen af tekstkritiske noter, se nfr. under pkt. 5.3.</p>
                    <h3>5.2.2. Sagfejl</h3>
                    <p><em>Hovedstrømninger</em> er præget af hastværk, særligt de første fire bind
                        (1872-75). Dette skal udgaven dokumentere, men ikke råde bod på.
                        Udgangspunktet er, at der ikke rettes, selv når der skydes helt ved siden af
                        fra Brandes’ side. Fejlene udpeges og uddybes ved hjælp af kommentaren.</p>
                    <h3>5.2.3. Citatfejl</h3>
                    <p>Udgangspunktet gælder: Citatfejlen rettes kun efter kilden, hvis den gør
                        citatet åbenbart meningsløst, eller hvis fejlen giver citatet en mening, som
                        klart strider mod konteksten.</p>
                    <p>Fejl, som Brandes overtager fra sit forlæg når han citerer, rettes normalt
                        ikke. I særlige tilfælde, hvor en fejl har betydelig konsekvens for Brandes'
                        argumentation, forsynes den i stedet med en kommentar (og ikke en
                        tekstkritisk note).</p>
                    <p>Ved citater på originalsprog: Hvis GB i citater overtager ordlyd fra fx
                        en bestemt udgave af Taine, fastholdes det som udgangspunkt uændret. Det
                        omvendte gælder også: Hvis GB har ændret i ordlyden, fastholdes de ændrede
                        former – og hvis der er tale om væsentlige ændringer af ordlyden, gøres der
                        en bemærkning herom i en kommentar (og ikke en tekstkritisk note).
                        Justeringer af forlæggets ortografi eller interpunktion i GB's
                        tekstgengivelse dokumenteres ikke.</p>
                    <p>Ved citater i oversættelse: Hvis Brandes i sin oversættelse af citater
                        foretager en meningsændrende forskydning af kildetekstens mening, gøres der
                        en bemærkning i en kommentar (og ikke i en tekstkritisk note).</p>
                    <p>Generelt skal det bemærkes, at udgaven kun ved mistanke om tekstfejl eller
                        ændringer i ordlyd (ved citater i original) eller meningsforskydning (ved
                        citater i oversættelse) har forsøgt at identificere og konsultere de eksakte
                        kilder, Brandes citerer fra. Vi rekonstruerer snarere Brandes’ læsning og
                        litterære horisont end hans bibliotek og biblioteksbrug (jf. pkt. 7.1 om
                        citatidentifikation i realkommentaren).</p>
                    <p>Om udgavens harmonisering af forlæggets inkonsekvente citationsteknik, se
                        ovenfor under pkt. 5.1.</p>
                    <h3>5.2.4 Stavefejl (fremmedsprog)</h3>
                    <p>Når Brandes (eller sætteren) i gengivelsen af fremmedsproglige citater eller
                        egennavne begår fejl, fx forveksler franske accenter (aigu og grave), rettes
                        dette som banale fejl med en lakonisk note.</p>
                    <h3>5.2.5. Interpunktionsfejl</h3>
                    <p>De almindelige retningslinjer gælder også interpunktion. Ang. stiltiende
                        indgreb i tegnsætningen, se ovenfor under pkt. 5.2.</p>
                    <h2>5.3. Tekstkritiske noter, udformning</h2>
                    <p>Rettelser i forhold til grundteksten dokumenteres i de tekstkritiske noter.
                        Tekstkritiske overvejelser kan udtrykkes i en kommentar, se eksempler under
                        pkt. 5.2.2. og 5.2.3. Om vanskelighederne ved at dokumentere korrekte
                        læsemåder i de senere udgaver af <em>HS</em>, jf. ofr. under pkt. 5.2.1.</p>
                    <h3>5.3.1. Standardnoternes udformning</h3>
                    <p>I tilfælde, hvor udgaven retter en fejl i førstetrykket ved hjælp af en
                        læsemåde fra en eller flere andre tekstkilder, angives disse tekstkilders
                        sigler umiddelbart efter lemmategnet, dvs. afsluttende kantet parentes: ].
                        Om materialesituationen og de anvendte sigler, se ofr. under pkt. 2.2.</p>
                    <p>Eksempel: Dem] <em>B C SS FU 1923-24</em>, dem <em>A</em>.</p>
                    <p>Hvor ingen tekstkilder har det, der må opfattes som den rette tekst,
                        foretages der en udgiverrettelse (konjektur). Tekstrettelsen angives som
                        lemma uden sigel. Herefter angives grundtekstens læsemåde fulgt af de øvrige
                        tekstkilders læsemåder i rækkefølge:</p>
                    <p>Eksempel: Dem] dem <em>A B C ms</em>, Deres <em>SS FU 1923-24</em>. </p>
                    <p>I mange tilfælde vil ordlyden have ændret sig i senere udgaver til skade for
                        sammenligningsgrundlaget. Da noteres tekstrettelsen således:</p>
                    <p>Eksempel 1: De] de <em>A</em>, ændret ordlyd pga. omarbejdelse i <em>B</em>
                        og senere udgaver. (<em>Emigrantlitteraturen</em>, s. 123, l. 18)</p>
                    <p>el. (som mellemform):</p>
                    <p>Eksempel 2: Digterne] Digtene <em>B</em>, ændret ordlyd pga. omarbejdelse i
                            <em>C</em> og senere udgaver. (<em>Naturalismen i England</em>, s.
                        440)</p>
                    <h3>5.3.2. Notering af banale fejl</h3>
                    <p>I nogle tilfælde kan den tekstkritiske note gøres mindre omfattende end
                        standardnoterne. Når det handler om banale fejl, se ofr. under pkt. 5.2.,
                        angives ikke læsemåder fra senere udgaver. Her oplyses alene originalens
                        fejlagtige læsning i den tekstkritiske note.</p>
                    <p>Eksempel 1: Udvalg,] Udvalg. <em>A</em> (<em>Reactionen i Frankrig</em>, s.
                        28)</p>
                    <p>Eksempel 2: hvor] kvor <em>A</em> (<em>Forklaring og Forsvar</em>, s. 52) </p>
                    <p> Om bagatelfejl, der rettes stiltiende, se ofr. under pkt. 5.1.</p>
                    <div class="chapter">
                        <h1>6. Variantapparat</h1>
                        <p>Georg Brandes’ tekster, ikke mindst <em>Hovedstrømningers</em> seks bind,
                            er levende størrelser, der ændrede sig fra udgave til udgave i kraft af
                            forfatterens revisioner. Disse havde med stilistik og ortografi at gøre,
                            men også med substansen. Forfatteren blev klogere og mere indlæst i sine
                            emner, ligesom han fik nye æstetiske og ideologiske impulser.</p>
                        <p>Dette variantapparat er selektivt, idet der er anlagt et kvantitativt
                            defineret væsentlighedskriterium ved bedømmelsen af, hvilke varianter
                            der skal medtages, nemlig: 2 linjers ændret tekst i form af udeladelser,
                            tilføjelser eller omarbejdelser i forhold til førsteudgaven. Samme
                            pragmatiske begreb om varians er lagt til grund i Jens Kr. Andersen og
                            Chr. Jacksons »Georg Brandes: Emigrantlitteraturen« (<em>Danske
                                Studier</em>, 1971) og i Per Dahls forarbejder til en bibliografi
                            over Brandes’ forfatterskab. Udpegningen af varianter er foretaget ved
                            hjælp af både digitale kollationeringsværktøjer og analog
                            kontrollæsning.</p>
                        <p>I en indledende prosaredegørelse til hvert bind af
                                <em>Hovedstrømninger</em>, er den varians, der falder uden for
                            perspektivet, karakteriseret og eksemplificeret, ligesom der fra
                            redaktionens side er grundtendenserne i revisionsarbejdet.</p>
                        <p>Variantoptegnelserne er fra redaktionens side dels klassificeret (som
                            udeladelse, omarbejdelse eller tilføjelse), dels forsynet med
                            ressumerende overskrifter, der uddyber de reviderede afsnits karakter,
                            fx “Om Byrons anden parlamentstale”. </p>
                        <p>Det, der sammenlignes, er i alle tilfælde 1. og 2. udgaven af de enkelte
                            bind af <em>Hovedstrømninger</em>. I nogle tilfælde af
                            udgivelseshistorien er der indimellem disse udgaver skudt en tysk
                            udgave, som var det egentlige grundlag for revisionen. De tyske
                            varianter er ikke medtaget i apparatet. For udgivelses- og
                            oversættelseshistorien til de enkelte bind henvises til redegørelsen for
                            Udgaveforhold. Her findes også i kort form en beskrivelse af de større
                            ændringer, der forekommer i senere udgaver af de enkelte bind. </p>
                    </div>
                    <div class="chapter">
                        <h1>7. Kommentarer</h1>
                        <p>Til dato er hverken <em>HS</em> eller andre af Georg Brandes’ væsentlige værker
                            blevet udgivet i kommenteret form. Der er med andre ord ingen direkte
                            forarbejder at støtte sig til. Målgruppen for DigHo er ideelt set den
                            interesserede læser; et primærpublikum er dog akademiske læsere.
                            Overvejelser om kommentarniveau knytter sig især til realkommentaren
                            (pkt. 7.1), da verbalkommentaren principielt er altomfattende qua
                            linkning til den digitale ODS (pkt. 7.3).</p>
                        <h2>7.1. Realkommentarer</h2>
                        <h3>7.1.1. Kommentar og registre</h3>
                        <p>Realkommentarens område er indskrænket af de registre, der knytter sig
                            til personer, værker, steder og (fiktive) karakterer i <em>HS</em>, se ndf. under
                            7.2. Når det skønnes nødvendigt for læserens forståelse af teksten, kan
                            en supplerende realkommentar knyttes til de nøgterne registeroplysninger
                            på et pågældende sted.</p>
                        <h3>7.1.2. Realkommentarens hovedområder</h3>
                        <p>Foruden suppleringer til vidensområderne dækket af registre oiplyser
                            kommentaren – i det omfang, det skønnes nødvendigt for forståelsen af
                            teksten – om forhold som:</p>
                        <li>historiske sagsforhold (begivenheder, fænomener, begreber etc.)</li>
                        <li>samtidige debatter</li>
                        <li>referencer til mytologiske og bibelske fortællinger</li>
                        <li>talemåder</li>
                        <li>henvisninger eller forbindelser til andre Brandes-tekster (herunder
                            korrespondance)</li>
                        <li>uddybning af tekstkritiske problemer, jf. ofr. under pkt. 5.2.2. og
                            5.2.3. </li>
                        <li>citater (først og fremmest litterære citater, jf. 7.1.3) </li>
                        <li>Brandes’ kilder (i samarbejde med den overgribende kommentar i
                            efterskriften, jf. 7.1.4)</li>
                        <li>visse ældre ord (der ikke er dækket af ODS, eller som har skiftet
                            betydning siden ordbogen, jf. pkt. 7.1.5)</li>
                        <h3>7.1.3. Citater</h3>
                        <p>Kilder til Brandes’ anførelse af tekst, som andre har skrevet eller sagt, identificeres så vidt muligt, dog med den fleksibilitet i kommentarens
                            dækning, at citater fra håndbøger, historiske fremstillinger o.lign. kun
                            dokumenteres i beskedent omfang.</p>
                        <p>I nogle tilfælde må passager i citationstegn skønnes ikke at indeholde
                            fremmed tekst, men GB’s dramatiserede gengivelser eller udlægninger.
                            Dette bemærkes ved en kommentar.</p>
                        <p>Citater identificeres ved originaltitel (dog anvendes ved variantformer
                            den alm. betegnelse, fx <em>Romeo and Juliet</em> isf. <em>The Most
                                Excellent and Lamentable Tragedy of Romeo and Juliet</em>), 1.
                            udgavens <em>trykår</em>, angivelse af <em>kildested</em> (udpegning af
                            (evt.) kap. eller bog eller akt og scene eller digttitel) samt
                                <em>sidetal</em> så vidt muligt i en moderne pålidelig udgave eller
                            i visse tilfælde 1. el. senere udg. (udgaven angives i kortform m. link
                            til fulde bibliografiske oplysninger).</p>
                        <ul style="list-style-type:none;">
                            <p><li>Eksempel 1 (<em>Emigrantlitteraturen</em>, s. 24) Notetekst:
                                    “Cit. fra J.L. Heibergs vaudeville <em>Kong Salomon og Jørgen
                                        Hattemager</em>, sc. 26, 1825 (Heiberg 1862,
                                2:161).”</li></p>
                            <p><li>Følgende oplysninger fremkommer ved klik el. mouse-over på den
                                    bibliografiske kortform i parentesen: J.L. Heiberg, <em>Samlede
                                        poetiske Skrifter</em>, vol. 1-9, København, 1862.</li></p>
                            <p><li>Eksempel 2 (<em>Emigrantlitteraturen</em>, s. 4): Notetekst:
                                    “Mottoet er hentet fra romanen <em>Ardinghello und die
                                        glückseligen Inseln</em>, 1787, af den tyske digter Wilhelm
                                    Heinse (Heinse 1787, 1:5).” </li></p>
                            <p><li>Følgende oplysninger fremkommer ved klik el. mouse-over på den
                                    bibliografiske kortform i parentesen: “Wilhelm Heinse:
                                        <em>Ardinghello und die glückseligen Inseln</em>, vol. 1-2,
                                    Lemgo, 1787.”</li></p>
                        </ul>
                            <p>Ved citater på originalsprog angives GB’s eventuelle oversættelse i
                                    <em>SS</em> efter formen: “GB’s oversættelse i <em>Samlede
                                    Skrifter</em> (bd. X, s. Y): …”. I tilfælde, hvor citatet er
                                gledet ud i forbindelse med en omarbejdning, gives der ingen
                                oversættelse.</p>
                            <p>Ved citater på dansk identificeres det citerede værk, men originalens
                                ordlyd gengives ikke, med mindre der er uoverensstemmelse.</p>
                            <p>Tekstkritiske problemer ved citatgengivelse og -oversættelse noteres
                                ikke i det tekstkritiske noteapparat, men i kommentaren, jf. ofr.
                                under pkt. 5.2.3. Generelt bemærkes det, at udgavens væsentligste
                                sigte med kommentaren på dette punkt er at identificere
                                citatkilderne, ikke at undersøge og påvise citatbrugen.</p>
                        <h3>7.1.4. Kilder</h3>
                        <p>Så vidt muligt – dvs. i forhold til sekundærlitteraturens angivelser og
                            udgivernes viden og kendskab – er Brandes’ videnskabelige og litterære
                                <em>kilder</em> og forlæg oplyst. GB’s kildegrundlag og hans
                            “genbrugsteknik” bliver berørt i introduktionerne til de enkelte bind af
                            <em>HS</em>.</p>
                        <h3>7.1.5. Forhold til verbalkommentaren</h3>
                        <p>Kommentarkrævende ord, der ikke optræder i ODS (eller Meyers
                            Fremmedordbog), forklares. Ord, der har skiftet betydning, eller hvis
                            bibetydning er gået tabt, markeres for at gøre moderne læsere
                            opmærksomme herpå. Jf. pkt. 7.3</p>
                        <h3>7.1.6. Kommentarens udformning</h3>
                        <p>Kommentaren skal holdes kort og koncis. Kommentarfrekvensen er høj i
                            forhold til analoge udgaver, idet genkommende kommentarkrævende
                            fænomener - afhængig af sammenhængen - kun er uforklaret, når de
                            optræder på samme (bog)side.</p>
                        <p>Følgende konventioner er iagttaget:</p>
                        <ul style="list-style-type:disc;">
                            <li>Lemma angives i grundform med bøjningsendelser i parentes, fx
                                “Krigen(s)]”</li>
                            <li>Kommentaren indledes med småt (fx “Krigen(s)] krigen mellem Danmark
                                og Tyskland 1863-1864”</li>
                            <li>forkortelse af lemma angives ved tre prikker, fx “den gang …
                                med”]</li>
                        </ul>
                        <p>Om konventioner omkring angivelse af værk, årstal, dato etc., jf. pkt.
                            9.4. </p>
                        <h3>7.1.7. Vigtige hjælpemidler</h3>
                        <p>Kommentaren udnytter den eksisterende Brandes-forskning og -filologi.
                            Vigtige hjælpemidler i kommentararbejdet er de monografiske arbejder om
                            den unge Brandes og hovedværket:</p>
                        <ul style="list-style-type:disc;">
                            <li>Henning Fenger: <em>Georg Brandes’ Læreaar</em> (1955) og <em>Den
                                    unge Brandes</em> (1957)</li>
                            <li>Bertil Nolin: <em>Den gode europén. Studier i Georg Brandes’
                                    idéutveckling 1871-1893</em> (1965)</li>
                            <li>Gunnar Ahlström: <em>Georg Brandes’ Hovedstrømninger </em>(1937) </li>
                            <li>Jørgen Knudsens biografi <em>Georg Brandes</em> 1-8 (1985-2004)</li>
                        </ul>
                        <p>Dertil kommer brevudgaver, først og fremmest:</p>
                        <ul style="list-style-type:disc;">
                            <li><em>Georg og Edvard Brandes. Brevveksling med nordiske Forfattere og
                                    Videnskabsmænd</em> I-VIII, 1939-42. Udg. af Morten Borup,
                                Francis Bull og John Landquist </li>
                            <li><em>Correspondance de Georg Brandes</em> I-III, 1952-66. Udg. af
                                Paul Krüger </li>
                            <li><em>Georg Brandes. Breve til Forældrene 1859-71</em> I-III, 1978.
                                Udg. af Morten Borup og <em>Georg Brandes. Breve til Forældrene
                                    1872-1904</em> I-III, 1994. Udg. af Torben Nielsen</li>
                        </ul>
                        <p>Endelig kan vi drage nytte af Paul Krügers upublicerede personregister
                            til GB’s <em>Levned</em> 1-3 (Brandes-Arkivet, AU). </p>
                        <h2>7.2. Registre (personer, værker, steder og (litterære) karakterer</h2>
                        <p>Personer, værker, steder og litterære figurer kommenteres ikke lokalt ved
                            realkommentarer, med mindre det i særlige tilfælde skønnes nødvendigt
                            for læserens forståelse af teksten. Stof fra disse emneområder forklares
                            i stedet ved kortfattede registeroplysninger af generisk karakter
                            (således at samme oplysninger til en person, et værk osv. gives
                            overalt). Oplysningerne danner basis for elektroniske registre, der
                            fungerer som indgange til teksterne.</p>
                        <h3>7.2.1. Personer</h3>
                        <p>forklares ved navn, fødsels- og dødsår, nationalitet og profession samt
                            evt. andre informationer af generel karakter.</p>
                        <ul style="list-style-type:none;">
                            <li>Eksempel</li>
                            <li>Emil Aarestrup (1800-1856), dansk lyriker og læge.</li>
                        </ul>
                        <h3>7.2.1. Værker</h3>
                        <p>forklares ved forfatternavn, værktitel, (evt. serie/værk), genre og
                            årstal samt evt. andre informationer af generel karakter.</p>
                        <ul style="list-style-type:none;">
                            <li>Eksempel</li>
                            <li>Honoré de Balzac:<em> Eugénie Grandet</em>, 1833.</li>
                        </ul>
                        <h3>7.2.1. Steder</h3>
                        <p>forklares ved navn (så vidt muligt i en i moderne form),
                            politisk-geografisk kategori (fra et moderne udgangspunkt) og land samt
                            evt. historisk uddybende oplysninger.</p>
                        <ul style="list-style-type:none;">
                            <li>Eksempel</li>
                            <li>Preussen, historisk kongedømme i Tyskland (optaget i Det Tyske
                                Kejserrige 1871).</li>
                        </ul>
                        <p>Verdensdele og nutidige stater registreres ikke.</p>
                        <h3>7.2.1. Litterære figurer</h3>
                        <p>forklares ved forfatter, værk og årstal samt evt. uddybende oplysninger
                            af generel karakter (fx oplysninger fra rollelisten i et drama).</p>
                        <ul style="list-style-type:none;">
                            <li>Eksempel</li>
                            <li>Allegro, Ludwig Tieck: <em>Die verkehrte Welt</em>, 1799
                                (personificeret musikalsk kategori).</li>
                        </ul>
                        <h2>7.3. Verbalkommentarer</h2>
                        <p>Som udgangspunkt verbalkommenteres der ikke på traditionel vis. Ved
                            datalingvistisk mellemkomst etableres en webservice i DSL’s
                            ordbogsplatform som returnerer skræddersyede ordbogsopslag til visning i
                            direkte på hjemmesiden. Alle ord i teksterne - bortset fra de
                            registeropmærkede egennavne: personer, værker, steder og litterære
                            figurer - vil kunne slås op, og i det omfang ordet optræder i en af
                            DSL’s relevante ordbøger for perioden vil de relevante informationer, fx
                            betydninger, blive vist.</p>
                        <p>Ordbogsopslag vil først og fremmest komme fra den digitale udgave af den
                            mest relevante historiske ordbog for perioden, Ordbog over det Danske
                            Sprog, ODS. Hvis ordet ikke optræder her, vil der i stedet vises svar
                            fra Meyers Fremmedordbog (MF) og, hvis det heller ikke optræder der, fra
                            Den Danske Ordbog.</p>
                        <p>Det sprogteknologiske arbejde består af først udvikling (af
                                <em>fuldformsliste</em> baseret på på ODS’s ordbeskrivelser, en
                                <em>webservice</em> for 1800-talsdansk, der genkender kender
                            bøjningsformer af ord, de hyppigste, systematiske stavevariationer for
                            perioden og som kan håndtere opslag i ordbøgerne i DSL’s ordbøger i den
                            mest hensigtsmæssige rækkefølge som som desuden understøtter manuelt
                            udvalgte undtagelser til de automatiske opslag) og siden
                            efterprocessering . Herefter består det filologiske arbejde i:</p>
                        <ol>
                            <li>at etablere ordbogslinks til de ord, der enten ikke bliver fanget
                                automatisk eller hvor det automatiske opslag er uhensigtsmæssigt (fx
                                benytter Brandes staveformen xxx for xxx);</li>
                            <li>at udpege og markere “falske venner” i Brandes’ tekster, dvs. ord,
                                der har skiftet betydning siden ODS, fx ‘patetisk’ eller
                                ‘lemfældig’. Til kategorien kan også regnes ord, der havde flere
                                betydninger, og hvor den relevante er gået tabt, fx ‘naturalisme’.
                                Sådanne ord skal have en særlig markering for at gøre moderne læsere
                                opmærksomme på den historiske betydning;</li>
                            <li>at supplere med en kommentar i de tilfælde, hvor ordbøger ikke slår
                                til, fordi Brandes’ bruger et ord helt uden for ordbøgernes inventar
                                eller på en måde, der ikke er dækket af en
                                betydningsforklaring.</li>
                        </ol>
                    </div>
                    <div class="chapter">
                        <h1>8. Tekstredegørelser</h1>
                        <p>Disse udarbejdes til alle udgavens tekster, indeholdende en
                            bogbeskrivelse, en kort redegørelse for tilblivelse og
                            manuskriptsituation, en oversigt over senere udgaver og oversættelser,
                            samt en oversigt over tekstkilder (med sigler).</p>
                        <h2>8.1. Bogbeskrivelse</h2>
                        <p>Bogbeskrivelsens dokumentation af grundteksternes bibliografiske data
                            følger mønsteret i DSL’s <em>Danske Klassikere</em>. Den rummer to bibliografiske
                            aspekter:</p>
                        <ol>
                            <li>bibliografisk beskrivelse, der angiver trykforlæggets sidefordeling
                                og komposition, samt format og (klummens) mål. Redaktionel tekst
                                gengives i kursiv, upaginerede sider angives i [ ].</li>
                            <li>så vidt muligt dokumenterede oplysninger om udgivelsesdato,
                                oplagsstørrelse og pris(er) i boghandel.</li>
                        </ol>
                        <h2>8.2. Tilblivelse og manuskripter</h2>
                        <p>Afsnittet redegør kort for tilblivelseshistorien, herunder evt. bevaret
                            manuskriptmateriale samt omstændigheder for den mundtlige
                            offentliggørelse (forelæsninger). Afsnittet skal koordineres med
                            udgavens overordnede, ræsonnerede gennemgang af <em>HS’s</em> teksthistorie (ved
                            Per Dahl), jf. pkt. 9.1.</p>
                        <h2>8.3. Senere udgaver og oversættelser</h2>
                        <p>Den summariske, punktvise liste dokumenterer optryk, udgaver og
                            oversættelser. Der skal afslutningsvis henvises/linkes til udgavens
                            gennemgang af <em>HS’s</em> teksthistorie, jf. pkt. 9.1.</p>
                        <h2>8.4. Tekstkilder</h2>
                        <p>Afsnittet, der udarbejdes af redaktionen på DSL, lister og siglerer de
                            tekstkilder, der har været benyttet i forbindelse det tekstkritiske
                            arbejde, jf. afsnit 2.2. ovenfor.</p>
                    </div>
                    <div class="chapter">
                        <h1>9. Efterskrifter</h1>
                        <h2>9.1. Indledning</h2>
                        <p>Efterskriften (eller introduktionen) er en overgribende kommentar til de
                            enkelte bind af <em>HS</em>. Efterskriften leverer en indføring i det pågældende
                            værk. Den skal levere såvel historisk kontekstualisering som analytiske
                            og fortolkende perspektiver på værket.</p>
                        <p>Bidragyderne er følgende:</p>
                        <ol>
                            <li><em>Emigrantlitteraturen</em> (1872), lektor Torben Jelsbak, INSS,
                                KU</li>
                            <li><em>Den romantiske Skole i Tydskland</em> (1873), lektor Anna
                                Sandberg, ENGEROM, KU</li>
                            <li><em>Reactionen i Frankrig</em> (1874), lektor Anders
                                Engberg-Pedersen, Litteratur, SDU</li>
                            <li><em>Naturalismen i England</em> (1875), lektor Robert Rix, ENGEROM,
                                KU</li>
                            <li><em>Den romantiske Skole i Frankrig</em> (1882), professor Carsten
                                Meiner, Engerom, KU</li>
                            <li><em>Det unge Tyskland</em> (1890), lektor Adam Paulsen, Tysk,
                                SDU</li>
                            <li>Hovedstrømningers teksthistorie, lektor emeritus Per Dahl,
                                Litteraturhistorie, AU</li>
                        </ol>
                        <p>Teksterne publiceres digitalt, både på dansk og i oversættelse, på
                            projektets netsted, georgbrandes.dk.</p>
                        <h2>9.2. Indhold, komposition og afgrænsning</h2>
                        <p>Generelt skal efterskrifterne særligt tage højde for <em>HS</em> som
                            internationalt projekt – sociologisk, videnskabeligt, æstetisk eller
                            ideologisk – ved at inddrage Brandes’ internationaliseringsstrategier,
                            komparative metode, Europaforestillinger, verdenslitterære synspunkter,
                            hans internationale arv og gæld el. lign.</p>
                        <p>Efterskrifterne er bygget ensartet op (bortset fra den overgribende om
                            <em>HS’s</em> teksthistorie). Hovedafsnittene, som disponeres og udfyldes på
                            forskellig vis, og hvis relative omfang nødvendigvis veksler fra tekst
                            til tekst, er følgende:</p>
                        <ol>
                            <li>Indledning</li>
                            <li>Baggrund og tilblivelse</li>
                            <li>[Frit afsnit]</li>
                            <li>Modtagelse og efterliv</li>
                            <li>Bibliografi</li>
                        </ol>
                        <h3>9.2.1. Indledning</h3>
                        <p>Der er tale om en lille manchettekst, som pointerer de mest centrale
                            problemstillinger i det følgende og den (eller de) kontekst(er), som
                            Brandes’ tekst læses ind i.</p>
                        <h3>9.2.2. Baggrund og tilblivelse</h3>
                        <p>Afsnittet om værkets baggrund og tilblivelse rummer en redegørelse for
                            Brandes’ situation og øvrige aktiviteter omkring tidspunktet for
                            afholdelsen af forelæsningerne og udgivelsen af det relevante bind af
                                <em>HS</em>. Men også andre typer generelle baggrunde og konkrete
                            omstændigheder kan være anført, fx af ånds-, idé-, kultur-,
                            litteraturhistorisk art.</p>
                        <h3>9.2.3. Frit afsnit</h3>
                        <p>Efter en kort karakteristik af indholdet står det forfatteren frit for,
                            hvordan værket skal analyseres og fortolkes, idet forskningsprojektets
                            generelle pointering af <em>HS</em> som en international foreteelse er
                            tænkt ind i sammenhængen.</p>
                        <h3>9.2.4. Modtagelse og efterliv</h3>
                        <p>I dette afsnit dokumenteres og anskueliggøres positioner i den samtidige
                            reception af Brandes’ værk og den senere receptions- eller
                            virkningshistorie, både den danske og den udenlandske.</p>
                        <h3>9.2.5. Bibliografi</h3>
                        <p>Redaktionen giver i en særskilt tekstredegørelse give overblik over
                            manuskripter og tryk af det pågældende værk (jf. ovenfor under pkt.
                            8).</p>
                        <p>Følgende bibliografiske standarder anvendes:</p>
                        <p><ins>Monografi</ins>: Nolin, Bertil (1965): <em>Den gode europén. Studier
                                i Brandes’ idéutveckling 1871-1893 med speciell hänsyn till hans
                                förhållande till tysk, engelsk, slavisk och fransk litteratur</em>.
                            Uppsala: Svenska bokförlaget.</p>
                        <p><ins>Antologibidrag</ins>: Briens, Sylvian (2010): ”Géographie de <em>la
                                percée moderne</em>: Georg Brandes et la vie parisienne” i
                            Bourguignon Anne et al. (red.): <em>Grands courants d’échanges
                                Intellectuels. Georg Brandes et La France, L’Allemagne,
                                L’Angleterre. Actes de la deuxième conference internationale Georg
                                Brandes, Nancy, 13-15 Novembre 2008</em>. Bern: Peter Lang, s.
                            242-59.</p>
                        <p><ins>Tidsskriftsartikel</ins>: MacFarlane, James (1979): ”Cultural
                            Conspiracy and Civilizational Change. Henrik Ibsen, Georg Brandes, and
                            the Modern European Mind” i <em>Journal of European Studies</em> 9(35),
                            s. 155-173. [9:35 = årgang:nummer; i nogle tilfælde må det ene eller det
                            andet udelades]</p>
                        <p><ins>Avisartikel</ins>: Bang, Herman (1889): ”Til Dr. Georg Brandes” i
                                <em>Nationaltidende</em>, 1. august. </p>
                        <h2>9.3. Formalia og redaktionelle standarder</h2>
                        <ul style="list-style-type:disc;">
                            <li>Bogtitler kursiveres, titler på enkelte kapitler, noveller, digte
                                osv. sættes i ordinær og i anførselstegn. Aviser og bladtitler
                                kursiveres, titler eller overskrifter på artikler bringes i ordinær
                                og i anførselstegn.</li>
                            <li>Årstal angives efter komma.</li>
                            <li>Ved dramatisk litteratur henvises der til akt - med romertal - og
                                scene - med arabertal - fx IV,2.</li>
                            <li>Sidehenvisninger skrives helt ud (s. 152-157).</li>
                            <li>Fremmedsprogede titler i den løbende tekst angives først på
                                originalsprog, siden med titlen på den danske oversættelse: fx
                                ”Friedrich von Schiller: <em>Dom Karlos. Infant zu Spanien</em>,
                                1787 (da. <em>Don Carlos. Infant af Spanien</em>, 1830)”.</li>
                            <li>Periodeangivelser m. årstal skrives fuldt ud, fx 1812-1829.</li>
                            <li>Datoer forkortes ”2.11.1809”. I løbende tekst skrives måneder helt
                                ud (”(...) i starten af november (...)”.</li>
                            <li>Citater, tekstuddrag osv. sættes i ordinær og i anførselstegn, dog
                                ikke ved større citater, som indrykkes og omgives af blanke linjer
                                og uden citationstegn.</li>
                            <li>Der anvendes ikke fodnoter i efterskriften. Citeret eller anvendt
                                litteratur angives i den løbende tekst i korrespondance med
                                bibliografien efter mønstret: ”(Nolin 1965:120.)” el. ved værker i
                                flere bd.: “(Mill 1969, 10:177-163)”.</li>
                        </ul>
                    </div>
                    <div class="chapter">
                        <h1>10. Om netsteder georgbrandes.dk</h1>
                        <h2>10.1. Øvrig formidling</h2>
                        <ul style="list-style-type:none;"><li>- bio-bibliografisk tidstavle (på
                                basis af Per Dahls allerede offentliggjorte analoge, statiske
                                tidstavle, PD skal krediteres)</li>
                            <li>- engelske manchettekster,
                                vejledninger, kolofon etc.</li>
                        </ul>
                        <h2>10.2. Opbygning</h2>
                        <h2>10.3. Funktionalitet</h2>
                        <h2>10.4. Hosting og vedligeholdelse</h2>
                    </div>
                </ul>
            </p>
        </div>
    </div>
</div>
