<?xml version="1.0" encoding="UTF-8"?>
<div>
    <div class="background-box">
        <div>
            <div class="col">
                <h3>Om projektet</h3>
            </div>
        </div>
    </div>
    <div>
        <p>Det Danske Sprog- og Litteraturselskab har som led i det
        Carlsbergfond-finansierede Semper Ardens-projekt Digitale
        Hovedstrømninger / Digital Currents pr. juni 2016 påtaget sig
        arbejdet med at tilvejebringe en ny udgave af Georg Brandes’
        Hovedstrømninger i det 19. Aarhundredes Litteratur
        (1872-1890).</p>
        <p>Det drejer sig om en digital, tekstkritisk og kommenteret
        udgave. Førsteudgaverne af de seks bind danner tekstgrundlag, og
        udgaven bliver forsynet med et selektivt variantapparat, der skal
        afspejle de ændringer teksten undergik i senere udgaver fra
        Brandes’ levetid. Nogle af disse ændringer havde rod i de tidlige
        oversatte udgaver af værkerne, og disse oversættelser vil også
        blive inddraget i udgivelsesarbejdet. Udgaven indgår i et
        forskningsprojekt om Hovedstrømninger som transnational
        begivenhed. Til at formidle denne tekstdynamik udvikles der en
        visningsmulighed som illustrerer de historiske tekstlag.</p>
        <p>Det som udgangspunkt enormt krævende kommenteringsarbejde, der
        udmønter sig i tekstkritiske noter, real- og verbalkommentarer,
        gribes pragmatisk an. Realkommentaren begrænser sig til først og
        fremmest personer, værker og citater. I samarbejde med Center for
        Sprogteknologi, Københavns Universitet, vil teksten blive linket
        til Det Danske Sprog- og Litteraturselskabs digitale udgave af
        Ordbog over det danske Sprog. Et klik på et ord i Brandes’ tekst
        vil således udløse opslag i ordbogen.</p>
        <p>Introduktionerne til de enkelte bind af Hovedstrømninger og til
        værket som sådan forfattes i dialog med redaktionen af et hold
        eksterne skribenter med dansk, tysk, fransk hhv. engelsk
        litteratur- og kulturhistorie som
        ekspertiseområder. Introduktionerne skal redegøre for teksternes
        tilblivelse, indhold og modtagelse. Det sidste punkt er centralt
        med tanke på teksternes transmission ud i verden og op i det
        20. og 21. århundrede.</p>
        <p>Projektleder for Digitale Hovedstrømninger / Digital Currents
        er Lasse Horne Kjældgaard (RUC). Viceleder og hovedredaktør af
        udgaven er Jens Bjerring-Hansen (DSL).</p>
        <h3>Organisation</h3>
        <p>
    Det Danske Sprog- og Litteraturselskab<br/>
    Christians Brygge 1<br/>
    1219 København K<br/>
    Tlf. 33 13 06 60<br/>
        </p>
        <p>Skriv til: <a href="mailto:brandes@dsl.dk">brandes@dsl.dk</a>
        </p>
        <h3>Redaktion (DSL)</h3>
        <p>Hovedredaktør: Jens Bjerring-Hansen</p>
        <p>Filologisk redaktion: Jeppe Barnwell, Nicolas Reinecke Wilkendorff, Gert Posselt</p>
        <p>IT-udvikling: Thomas Hansen, Jonas Nielsen, Nicolai Hartvig Sørensen</p>
        <p>Studentermedhjælp: Gustav Valdemar Strange, Asger Berndsen, Sarah Elisabeth Clement Toftager</p>
        <h3>Eksterne deltagere</h3>
        <p>Skribenter: Torben Jelsbak (KU), Anna Sandberg (KU), Robert Rix (KU), Carsten Meinert (KU), Adam Paulsen (SDU) og Per Dahl (AU)</p>
        <p>Sprogteknologer: Bart Jongejan og Sussi Olsen (CST, KU)</p>
        <h3>Tilsyn</h3>
        <p>Fagligt tilsyn, DSL: Flemming Lundgreen-Nielsen og Per Øhrgaard</p>
        <h3>Projektledelse og board, Digitale Hovedstrømninger / Digital Currents</h3>
        <p>Projektleder: Lasse Horne Kjældgaard (RUC)</p>
        <p>Vice-projektleder: Jens Bjerring-Hansen (DSL)</p>
        <p>Advisory board: Narve Fulsås (Tromsø), Mads Rosendahl Thomsen (AU), Martin Zerlang (KU), Timothy Tangherlini (UCLA)</p>
    </div>
</div>