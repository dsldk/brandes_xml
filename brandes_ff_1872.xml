<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title/>
   </titleStmt>
   <publicationStmt>
    <publisher>dsl</publisher>
    <pubPlace>kbh</pubPlace>
    <date>2016-01-01</date>
    <idno/>
    <availability status="restricted">
     <ab>Copyright 2016, Society for Danish Language and Literature</ab>
    </availability>
   </publicationStmt>
   <sourceDesc>
    <listWit>
     <witness>
      <bibl>empty</bibl>
     </witness>
    </listWit>
   </sourceDesc>
  </fileDesc>
 </teiHeader>
 <text>

  <front>
   <titlePage>
    <docTitle>
     <pb ed="A" n="[1]" facs="xyz"/>
     <titlePart>Forklaring og Forsvar</titlePart>
     <titlePart type="sub">En Antikritik</titlePart>
     <titlePart type="desc">af</titlePart>
    </docTitle>
    <docAuthor>Georg Brandes</docAuthor>
    <lb></lb>
    <lb></lb>
    <lb></lb>
    <lb></lb>
    <lb></lb>
    <docImprint><pubPlace>Kjøbenhavn.</pubPlace><publisher>Forlagt af den Gyldendalske Boghandel (F.
      Hegel).</publisher><publisher>Græbes Bogtrykkeri.</publisher><docDate>1872.</docDate></docImprint>
   </titlePage>
  </front>

  <pb ed="A" n="[2]" facs="xyz"/>

  <body>
   
   <div>
    
    <p><pb ed="A" n="[3]" facs="xyz"/> Der gives enkelte lykkelige Forfattere, i hvis Lod det falder
     strax ved deres første Optræden og senere Skridt for Skridt paa deres Vei at blive hilsede med
     Bifald af Publicum og at møde Overbærenhed eller vel endog Anerkjendelse hos Kritiken. Denne
     Lod har ikke været min. Lige fra jeg vovede mig ud paa Forfatterbanen og indtil nu er jeg
     bleven meget haardt angrebet, og hvor Kritiken ikke kunde sige noget Ondt om mig, der foretrak
     den gjerne at tie. Og det er langt fra, at de Angreb, for hvilke jeg altid har været udsat, ere
     blevne færre eller mattere med Aarene, tvertimod de have nu i Anledning af mit sidste Skrift
      »<bibl>Hovedstrømninger i det 19de Aarhundredes Litteratur</bibl>« antaget en Udbredelse og en
     Voldsomhed, som ingensinde før. Jeg beklager mig paa ingen Maade herover; hvis Angrebene alle
     vare loyale, maatte jeg jo endog betragte det som et Gode, at de kom frem. Derimod er det vel
     min Agt at paatale de fleste af disse Angrebs Beskaffenhed. – Det er i Anledning af mine
     Ytringer om Pressens Adfærd mod en anden Forfatter blevet sagt om mig, at jeg led af en Lyst
     til at opdage Martyrier. Hvis jeg vilde modsige, at <pb n="4"/> jeg havde denne
     Eiendommelighed, vilde jeg formodentlig ikke blive troet. Man vil svare, at jeg ikke kjender
     mine egne Eiendommeligheder. Jeg skal derfor ikke indlade mig paa dette Spørgsmaal. Kun det kan
     jeg med Sandhed fremhæve, at jeg aldrig med et Ord har betegnet mig som Martyr. Men naar en
     saadan Ytring, der først i »<bibl>Dagbladet</bibl>« blev fremsat som en Spydighed uden Vægt,
     med Begjærlighed gribes først af en Person, der formodentlig selv gjerne vil kaldes min
     Dødsfjende og senere af Andre efter ham, saa bliver Sagen farlig for mig. Thi man kan da i al
     Ro gjøre mig saa megen forsætlig Uret, man vil, jeg kan ikke engang beklage mig derover; thi
     saa gjør jeg mig selv til Martyr, og det er netop det, som man har paastaaet, jeg havde Lyst
     til. Som taktisk Fif kan det jo være meget snildt at tilraabe den, man umiddelbart derefter
     agter at forurette: Lad nu blot ikke som Du var Martyr! men godvilligt gaaer jeg ikke i en
     saadan Fælde, og jeg tør haabe, at Publicum behageligt vil have et Øie med, at der her er en
     Fælde. Da jeg i sin Tid erklærede, hvad der er den rene Sandhed, at Hr. Ploug nu i en Aarrække
     gjennem sine Medarbeidere har stræbt at gjøre mig hvad man kalder »umulig«, udtalte i
     Consequents af det nysnævnte taktiske Princip en af disse Medarbeidere i
      »<bibl>Fædrelandet</bibl>« om mig følgende smukke Ord: »Havde hans Selvfølelse <pb n="5"/>
     været ægte, saa vilde han hellere have ædt sine egne Fingre end tilladt dem at skrive denne
     Erklæring […] havde Hr. B.’s Selvfølelse været ægte, vilde han have vidst, at Ingen kan gjøre
     en Mand umulig undtagen <emph>han selv</emph>.« Jeg tillader mig at forudsætte saa megen
     Skarpsindighed hos et æret Publicum (selv om jeg ikke som Forfatteren af hine Linier troer det
     competent til at afgjøre hvor Videns Grændse ligger), at det gjennemskuer det Perfide i denne
     Argumentation. Jeg veed ret vel, at Hr. Ploug ikke kan gjøre den Sag, jeg kjæmper for, umulig,
     og jeg nærer det Haab, at det heller ikke skal lykkes ham at gjøre mig selv umulig, men jeg
     gaaer ikke ud fra som fra noget Givet, at Uret ikke skulde kunne gjøres, især ikke Uret mod
     Personer. Med en god Villie i denne Retning lader der sig udrette Meget. Historien afgiver
     nogle faa Exempler derpaa.</p>

    <p> Angrebene imod mig ere fremkomne saa at sige overalt i den danske Presse; den svenske har
     været mig meget gunstig; den norske har saavidt jeg veed idetmindste ikke været ubetinget
     ugunstig. Og disse Angreb have været af meget forskjellig Art. Jeg er bleven gjort til
     Gjenstand for Angreb af Mænd, som have vist mig en Ære blot ved at beskjæftige sig med mine
     Skrifter, og jeg er bleven angrebet af Mænd, som jeg i det private Liv ikke vilde svare paa
     Tiltale. Det er mig magtpaaliggende for Publicum at fremhæve <pb n="6"/> Forskjellen mellem den
     Tone, i hvilken Personligheder som Historikeren C. Paludan-Müller og den udmærkede Mand, der
     skjuler sig under Mærket 44 , have tiltalt mig, og den Tone, som saadanne Tænkere og
     Videnskabsmænd som en vis k. i »<bibl>Fædrelandet</bibl>« og Redacteuren af
      »<bibl>Heimdal</bibl>« have fundet det passende at anslaae. Angrebene gjælde dels mit sidste
     Skrifts litterære Værdi, dels den Livsanskuelse, hvorpaa det hviler. Jeg skal stræbe at
     gruppere og besvare dem i saa god Orden som muligt.</p>
   </div>
   <div>
    <head type="sub">I.</head>

    <p> »<bibl>Dagbladet</bibl>« for 27de Marts 1872 indeholdt en længere Anmeldelse af min Bog, i
     hvilken den domfældes som »<bibl>et socialt Tendentsindlæg</bibl>«, der ikke indeholder Kritik,
     men kun Referater, og tilmed Referater, som kun delvis ere »sande og paalidelige«. Motiveringen
     er denne:</p>

    <cit>
     <quote><p>Man gaaer vistnok til Bogen med den Forventning, at det er en æsthetisk Undersøgelse,
       tilsigtende at give en kritisk Vurdering af de Værker, der blive Gjenstand for Betragtning.
       Forf. bestyrker selv denne Forventning ved strax at angive som sit Øiemed at give »en
       sammenlignende Litteraturbetragtning«. Men efterhaanden som man kommer frem i Bogen og seer
       det ene Værk efter det andet ført frem for sig, opdager man, at der ikke er Tale om nogen
       egentlig indgaaende Belysning af disse Værkers æsthetiske Værd. Deres Indhold bliver efter
       Omstændighederne enten udførligere gjengivet eller blot be<pb n="7"/>rørt ved løse og korte
       Antydninger, Tanken dermed eller Tendentsen deri paavises og belyses tildels, men hvorvidt
       Forf. anseer det for et i æsthetisk Henseende godt Arbeide eller ei, hvilke digteriske
       Fortrin og Mangler det besidder – det faaer man i Grunden slet ikke a t vide. – Dersom man
       troer, at det er en Kritik, en »videnskabelig« Litteraturbetragtning, Forf. fører sine Læsere
       ind i, saa gjør man sig skyldig i en Misforstaaelse. Det er et Referat […]</p></quote>
    </cit>

    <p>Der behøvedes neppe mere end denne Udtalelse til at godtgjøre Anmelderens Incompetence til at
     fælde Dom over det Skrift, han nedsætter. Han veed da ikke, at den litteraturhistoriske Maneer,
     som bestaaer i at give Referat og Skudsmaal, Referat og Skudsmaal efter hinanden, er en aldeles
     forældet og forlængst opgivet. Han veed ikke, at det netop er i Overeensstemmelse med den
     Methode, jeg følger, og som i vore Dage følges af alle Europas største Kritikere, at jeg ikke
     har sat mig til Formaal at levere hvad man i gamle Dage forstod ved en æsthetisk Kritik efter
     udenfra givne Regler, men kun skildrer Værkerne forsaavidt de paa en levende Maade udtrykke
     Tidens Følelser og Tanker, det vil sige med stadigt Hensyn til deres culturhistoriske Værdi.
     Min Fremgangsmaade er ikke derfor den at levere Referater; jeg har bestandig fremhævet de
     afgjørende Synspunkter, jeg har sammenlignende draget nye Paralleler og jeg har eftervist en
     Sammenhæng mellem ikke faa litterære Phænomener, <pb n="8"/> der tidligere ere blevne
     betragtede som hinanden uvedkommende. Det er slemt at maatte sige Sligt selv, men da Ingen har
     taget Ordet til mit Forsvar, nødes jeg til det. Jeg har længe fulgt denne Methode, jeg har
     udviklet og forklaret den i min Disputats, jeg har anvendt den i en Mængde mindre kritiske
     Stykker, bl. A. i selve hin Artikel »<bibl>Om det uendeligt Smaa og det uendeligt Store i
      Poesien</bibl>«, som min Anmelder roser for desbedre at nedsætte, hvad jeg nu har skrevet, og
     hvis Betragtning af Digtekunsten han mener, jeg nu anseer for »naiv«, og for en saadan, over
     hvilken »jeg forlængst er kommen ud«. Selve denne Artikel, der iøvrigt fører fuldt saa skarpt
     et Sprog mod Manglerne i vor Nationallitteratur som mit sidste Skrift, skildrer Hotspur som
     Type paa samme Maade, paa hvilken Werther, Faust og mange andre ere skildrede her. Jeg læser
     Tidens Historie i hine Typer. Hvis Anmelderen havde forstaaet Noget af Planen i min Bog, vilde
     han vide, at det havde været en utilgivelig Udskeielse fra denne, om jeg havde opholdt mig ved,
     hvorvidt første Del af denne eller hin Roman var bedre componeret end anden Del, hvorvidt
     tredie Akt af dette eller hint Drama var udført efter Kunstens Regler eller ikke. Den Art
     Kritik hører ganske andensteds hen, og hvor megen Fortjeneste den end kan have i sig selv – og
     jeg har adskillige Gange vist, at den ikke er mig fremmed <pb n="9"/> – vilde den her aldeles
     ikke være paa sin Plads og forhindre alle Skriftets Dele i at tendere til samme Maal. Efter den
     Methode, jeg følger, har et Skrift Værdi, i samme Grad som det er typisk, derimod har det
     aldrig været min Mening at udgive hele Rækken af de Skrifter, jeg nævner eller behandler, for
     en Mønstersamling i kunstnerisk Henseende. Ingen Hensigt er mig mere fjern. Jeg har forsøgt
     igjennem disse Skrifter at begynde Studiet (som Titlen siger det) af Hovedstrømninger i det
     19de Aarhundredes Litteratur, men jeg har aldrig tænkt paa at samle en af de nu saa yndede
     Anthologier, at give et Sidestykke til »<bibl>Forglemmigei</bibl>« eller
      »<bibl>Evighedsblomster</bibl>«. Disse poetiske Samlinger kunne have <emph>deres</emph>
     Fortjeneste, men jeg beiler ei til den Art Palmer som de. Derfor bærer jeg med stor Sindsro
      »<bibl>Dagbladets</bibl>« Forsikring om, at en eneste Scene af Walter Scott har større poetisk
     Værdi end alle de Værker, jeg gjennemgaaer. Beviset mangler. Men Ytringen selv er
     charakteristisk. Thi mine Modstandere have i den senere Tid begyndt at gjøre ethvert Skrift og
     enhver Forfatter, jeg nogensinde nævner, til Gjenstand for lige saa underkjendende Domme, som
     dem, der fældes over mig selv. Skriver jeg en Fortale til en Roman af Mérimée, bliver den
     stakkels Mérimée øieblikkeligt til en »Leiebibliotheksforfatter«, i hvem man med en god Villie
     som »<bibl>Heimdals</bibl>« finder »Athe<pb n="10"/>isme«, »det værste Svineri« o. s. v. Og om
     et Skrift som mit sidste, der behandler Forfattere som Rousseau, Goethe, Chateaubriand,
     Benjamin Constant, Madame de Staël, Tieck og Oehlenschläger, lærer »<bibl>Fædrelandet</bibl>«,
     at det fører et Galleri af »glimrende Usselrygge« frem for os. I Sandhed, hvis den »glimrende
     Usselryg« Goethe hørte, hvorledes der dømmes om ham i et Land, der tæller adskillige lidet
     glimrende Usselrygge iblandt sine Litterater, troer jeg, at hist i hans Elysium et Smil vilde
     kruse hans olympiske Læber. – Men, som sagt, det er ikke »Anthologier«, jeg leverer. Derfor har
     jeg ogsaa nu og da fordristet mig til at fremhæve Bøger, som »<bibl>Obermann</bibl>« f. Ex., om
     hvilken mine forskjellige Anmeldere med megen Indignation fortælle mig, at de aldrig have hørt
     dem omtale, ikke kjende dem engang af Navn og ikke ane, hvad der staaer i dem. Jeg beder om
     Tilgivelse for denne Brøde. En og anden Erfaring, jeg har, indgiver mig Haab om, at man i
     Fremtiden vil betragte denne Gjerning med noget mildere Øine. Jeg erindrer f. Ex., at da jeg
     engang var den første, som her i Landet omtalte den amerikanske Reformator Theodor Parker,
     maatte jeg først døie bitre Gloser for »hin neppe af Mange kjendte Amerikaner«, som en
     Litteratus var meget stolt af aldrig at have hørt nævne, men havde senere den Beroligelse at
     see samme Litteratus ved given Leilighed paaberaabe sig Parker <pb n="11"/> som en gammel
     Bekjendt. Jeg vil da ikke heller nu lade mig aldeles nedslaae, jeg oplever nok engang at see en
     af mine nuværende Modstandere komme frem med et langt Citat af »<bibl>Obermann</bibl>«.</p>

    <p> Efter at »<bibl>Dagbladet</bibl>« paa den anførte Maade har bevist, at jeg kun leverer
     Referater, fremhæver det med meget Judicium, at den Hovedfordring, man maa stille til mig, er
     den, »at de givne Referater ere sande og paalidelige«. Dette benegtes og Beviset føres ved
     Hjælp af Goethes »<bibl>Werther</bibl>« med Hensyn til hvilken det siges at ville »være Læserne
     lettest at controllere Bladets Paastande«.</p>

    <p> Jeg beder Læserne foretage denne Control.</p>

    <cit>
     <quote><p> Dr. Brandes siger: »Grundkilden til Werthers Ulykke er Misforholdet mellem Hjertets
       Uendelighed og Samfundets Skranker«. Er dette sandt? Nei paa ingen Maade. »Grundkilden til
       Werthers Ulykke er ganske simpelt den, at han elsker Lotte og at hun – ikke elsker ham. Man
       læse Werther […]«</p></quote>
    </cit>

    <p>Ja man læse den. Jeg har i Werther eftervist de to Motiver: Kjærlighedshistorien og Werthers
     Forhold til det aristokratiske Samfund. Lad mig tage det sidste Punkt først. Man husker,
     hvorledes Aristokraterne i deres grændseløse Standshovmod vise en saadan Forbitrelse over hans,
     den Borgerliges, Tilstedeværelse i et fornemt Selskab, at han tvinges til at fortrække. Han
     forsøger først at glemme sin Harme derover. Senere da <pb n="12"/> der tales derom og især
     efter Samtalen med Frøken v. B. begynder det at gaae ham til Hjerte.</p>

    <cit>
     <quote><p>Jedes Wort, das sie sprach, ging mir wie ein Schwert durch’s Herz. Sie fühlte nicht,
       welche Barmherzigkeit es gewesen wäre, mir alles das zu verschweigen, und nun fügte sie noch
       dazu, was weiter würde geträscht werden, was eine Art Menschen darüber triumphiren würde. Wie
       man sich nunmehr über die Strafe meines Ubermuths und meiner Geringschätzung Anderer, die sie
       mir schon lange vorwerfen, kitzeln und freuen würde. Das alles, Wilhelm , von ihr zu hören
       […] ich war zerstört und bin noch wüthend in mir. Ich wollte, dass sich einer unter- stünde
       mir es vorzuwerfen, dass ich ihm den Degen durch den Leib stossen könnte; wenn ich Blut sähe,
       würde mir es besser werden. Ach, ich habe hundertmal ein Messer ergriffen um diesem Herze
       Luft zu machen. Man erzählt von einer edlen Art Pferde, die, wenn sie schrecklich erhitzt und
       aufgejagt sind, sich selbt aus Instinct eine Ader aufbeissen um sich zu Athem zu helfen. So
       ist’s mir oft, <emph>ich möchte mir eine Ader öffnen, die mir die ewige Freiheit
        schaffte</emph>.</p></quote>
    </cit>

    <p>Hvad viser dette? mon at der i »<bibl>Werther</bibl>« ei er Tale om Forholdet til Samfundet,
     som »<bibl>Dagbladet</bibl>« lærer? Nei det viser, at Selvmordstanken endog første Gang
     opstaaer hos Werther under Indtrykket af en social Tilsidesættelse.</p>

    <p> Werther dræber sig, sagde »<bibl>Dagbladet</bibl>«, »ganske simpelt« fordi Lotte ikke elsker
     ham. Goethe er desværre af en anden Mening.</p>

    <cit>
     <quote><p> »Ihre Sinne verwirrten sich, sie (Lotte) drückte seine Hände, drückte sie wider ihre
       Brust, neigte sich mit einer <pb n="13"/> wehmüthigen Bewegung zu ihm und ihre glühenden
       Wangen berührten sich. Die Welt verging ihnen. Er schlang seine Arne um sie her, presste sie
       an seine Brust [...] <emph>Und mit dem vollsten Blick der Liebe</emph> auf den Elenden eilte
       sie ins Nebenzimmer. [...] O Du Engel! zum erstenmale ganz ohne Zweifel durch mein
       Inniginnerstes durchglühte mich das Wonnegefühl: sie liebt mich! sie liebt mich! es brennt
       noch auf meinen Lippen das heilige Feuer, das von den deinigen strömte!<note>Disse fire
        Linier citeres ogsaa af »<bibl>Dagbladet</bibl>«, der her forsøger at slippe fra
        Vanskeligheden ved at lægge hele Vægten paa Ordene »zum erstenmale ganz ohne Zweifel«</note>
       [...] Alles das ist vergänglich, aber keine Ewigkeit soll das glühende Leben auslöschen, das
       ich gestern auf deinen Lippen genoss, das ich in mir fühle: sie liebt mich. [...] Und was ist
       das, dass Albert dein Mann ist? Mann! das wäre denn für diese Welt – und für diese Welt
       Sünde, dass ich dich liebe, dass ich dich aus seinen Armen in die meinigen reissen möchte ?
       Sünde? Gut, und ich strafe mich dafür; ich habe sie in ihrer ganzen Himmelswonne geschmeckt
       diese Sünde, habe Lebensbalsam und Kraft in mein Herz gesaugt.« </p></quote>
    </cit>

    <p>Samme Aften, som Werther skriver dette, er det, at han sender Bud om Alberts Pistoler. Man
     sammenligne nu »<bibl>Dagbladets</bibl>«: »Grundkilden til Werthers Ulykke er simpelt den, at
     han elsker Lotte og at hun – ikke elsker ham«.</p>

    <p> Men vi ere ikke færdige endnu. »Til yder<pb n="14"/>ligere Bekræftelse« opfordrer min
     Anmelder til at jævnføre »Werthers egen Udtalelse knap en Maaned før hans Død«, hvilken
     Udtalelse aftrykkes saaledes:</p>

    <cit>
     <quote><p> Seliges Geschöpf! das den Mangel seiner Glückseligkeit einem <emph>irdischen</emph>
       Hinderniss zuschreiben kann, Du fühlst nicht, dass in deinem zerstörten Herzen, in deinem
       zerrütteten Gehirne dein Elend liegt, <emph>wovon alle Könige der Erde dir nicht helfen
        können</emph>.</p></quote>
    </cit>

    <p> Man begriber let Meningen med de udhævede Steder. Jeg havde i »<bibl>Werther</bibl>«
     eftervist Spaltningen mellem Individet og Samfundet og den revolutionære Forbitrelse, der gjør
     dette Skrift til et Symptom paa den Utilfredshed, der gjærede i Sjælene henimod den franske
     Revolution og til en Bebuder af denne store Omvæltning. Citatet skal vise, at det slet ikke er
     en <emph>jordisk</emph>, ydre Hindring, hvorpaa Werther strander, men en Hindring, som
      <emph>ikke alle Jordens Konger kunde overvinde</emph>, en, som udelukkende ligger i hans eget
     Hjerte og hans egen Hjerne. Vil Læseren imidlertid vide, hvad Citatet vil sige, da er
     Sammenhængen den: Werther møder paa sin Vei en stakkels Afsindig, der nylig er løsladt af
     Galehuset, hvor han har tilbragt sin Tid i Lænker. Denne Person indbilder sig at have Penge
     tilgode hos Generalstaterne, der negte at betale ham. Han fabler uafbrudt om Keisere og Konger.
      <emph>Om</emph> ham siger nu Werther disse Ord:</p>


    <cit>
     <quote><p><pb n="15"/>Du wähnst welcher Mensch du seyn würdest, wenn die Generalstaaten dich
       bezahlten. Seliges Geschöpf! das den Mangel seiner Glückseligkeit einem irdischen Hinderniss
       zuschreiben kann. Du fühlst nicht! du fühlst nicht, dass in deinem zerstörten Herzen, in
       deinem zerrütteten Gehirne [han er jo afsindig] dein Elend liegt, wovon alle Könige der Erde
       dir nicht helfen können.</p></quote>
    </cit>

    <p> Og Werther røres ved Tanken om, at dette Menneske indbilder sig at have tilbragt det
     lyksaligste Liv i den Tid, da han factisk var fra Forstanden. Og disse Werthers Ord om en
      <emph>Anden</emph> anføres uden Angivelse af Situationen, som om de gjaldt ham selv og som om
     de afgave et Bevis for, at hans uigjengjældte Forelskelse i Lotte er den eneste Aarsag til hans
     Død! Med saadan uefterrettelig Snak er det, at man vil godtgjøre min Bogs Mangel paa
     videnskabelig Værdi. I Sandhed »<bibl>Heimdal</bibl>« har Ret i at udbryde: »Ingensomhelst Sjæl
     tænker paa at virke imod Dr. Brandes ved nogetsomhelst andet Vaa- ben end Sandhedens egne.«</p>

    <p> Men jeg kan ikke slippe min Anmelder endnu. Han henviser til Bogens – af Goethe iøvrigt
     senere indlagte – Episoder, som sagt »til yderligere Bekræftelse«. Han skulde ikke have gjort
     det; thi taler Noget for mig og og imod ham, er det disse med Mesterhaand nedskrevne smaa
     Noveller. I den ene af dem viser Goethe sig maaskee mere oprørsk end paa noget andet Sted. Thi
     som en sand Discipel af Rousseau skildrer han her <pb n="16"/> den blot naturlige Lidenskab som
     i sig selv saa berettiget og saa skjøn, at den lader sig undskylde og vækker dyb Medfølelse,
     selv naar den fører til den yderste Brutalitet – til et Voldtægtsforsøg, altsaa til et Brud med
     Samfundets mest berettigede Love.<note>Jeg antager at disse Ord ville findes at indeholde
      tilstrækkeligt Bevis for, at jeg forsvarer Voldtægt. Ligesom det, da jeg paa mine
      Forelæsninger forsvarede Byron mod Beskyldningen for Blodskam, hed sig overalt, at nu havde
      jeg endogsaa forsvaret Blodskam, saaledes har det overhovedet været min Lod at blive gjort til
      Gjenstand for intelligente Fortolkninger. Jeg er bleven spurgt: »Er det sandt, at De har kaldt
      Thorvaldsen et gammelt Fæ?« »Ja, svarte jeg, jeg har stillet ham sammen med Goethe og Schiller
      ̶ og de andre Idioter.«</note></p>

    <p>Efter denne i Sandhed overbevisende og glimrende Bevisførelse er det, at min Anmelder
     forkynder Dommen. »Denne Paavisning maa være nok.« »Den kunde gjentages ved de
      <emph>allerfleste af de øvrige Skrifter</emph>, som Forf. behandler, men dette vilde føre os
     forvidt. Hvad der her er udviklet, vil være <emph>tilstrækkeligt til at vise</emph> at Dr.
     Brandes tager sit Udgangspunkt fra et vrangt Syn paa et Digterværks Opgave og at han i Stedet
     for at skildre Tingene, som de ere, spænder de litterære Phænomener paa sine individuelle
     Ideers og Sympathiers Prokrustesseng.« </p>
    <pb n="17"/>

    <p>Altsaa, hvad der nu er godtgjort om Werther, det gjælder om alle de Skrifter, jeg forøvrigt
     behandler. Men hvad er godtgjort? Det, at min Anmelder paa en uredelig og usandfærdig Maade har
     stræbt at fremstille Goethes »<bibl>Werther</bibl>« i en falsk og tilmed yderst philistrøs
     Belysning, at min Opfattelse Punkt for Punkt er den samme som Goethes og at min Anmelders
     Citater ere vildledende. Gjælder det samme om alle de øvrige Skrifter, jeg i min Bog har
     charakteriseret, saa er jeg endda nogenlunde gunstigt stillet. Men som man seer, min Anmelder
     beskjæftiger sig <emph>kun</emph> med »<bibl>Werther</bibl>« og som man seer hans Angreb er her
     ført med en Dygtighed og en Kraft der giver grundet Frygt for, hvad hans Angreb paa andre
     Punkter vilde have kunnet frembringe for Ravage.</p>

    <p> Dog – det er sandt min Anmelder har jo i min Omtale af Werther været saa heldig at finde en
     Modsigelse.</p>

    <p> Jeg har i min Bog begaaet den Uagtsomhed at bruge Ordet »melancholsk« paa to forskjellige
     Steder i noget forskjellig Mening. Jeg siger paa det første Sted, idet jeg henfører Werther til
     en bebudende Tidsalder, René til en skuffet, at Werther er syg, men ikke melancholsk, medens
     René er tabt i en ørkesløs Kval. Meningen er, som Sammenhængen giver: Werther fortvivler, men
     han har ikke Spleen, han er ikke i sig selv tung<pb n="18"/>sindig. Senere, da jeg sammenligner
     Werther med Charlotte, kalder jeg Charlotte sund og uanfægtet, til Gjengjæld en Smule kold og
     ubetydelig i Sammenligning med den »melancholske og fortvivlede« Werther. Der burde naturligvis
     efter at jeg en Gang har defineret Melancholien paa en vis bestemt Maade ikke staae melancholsk
     men forpint, sørgmodig eller lignende. Af denne aldeles uvæsentlige Unøiagtighed benytter nu
     min Anmelder sig som af et Document, der skal vise hvor tendentiøst jeg gaaer tilværks,
     hvorledes jeg tilvrider Phænomenerne o. s. v. som sædvanligt. Af denne Art Modsigelser er det
     overhovedet lykkedes mine Anmeldere at fremvise et forfærdet Publicum flere. Saaledes har jeg
     sagt: »Tydskland har intet Drama«, og man udbryder: »Hvorledes? Har Goethe ikke skrevet Götz,
     Tasso o. s. v., har Schiller ikke forfattet »<bibl>Maria Stuart</bibl>« og saa fremdeles. Disse
     Facta ere mig imidlertid ikke aldeles ubekjendte. Meningen er selvfølgelig: Det tydske Drama er
     i Regelen ikke dramatisk. Saaledes har jeg paa eet Sted sagt, at Tydskerne have frembragt den
     skjønneste <emph>Poesi</emph> siden Shakspeares Tid, paa et andet Sted, at de kun i Musiken
     have frembragt <emph>Kunstværker</emph>. Dette er efter Hr. 44’s Paastand en aabenbar
     Modsigelse. Den, der er vant til at gjøre en bestemt æsthetisk Begrebsforskjel imellem Poesi og
     Kunst, vil ingen Modsigelse finde i disse Ord, om den sidste Sæt<pb n="19"/>ning end er stillet
     lidt vel meget paa Spidsen. Stor poetisk Rigdom lader sig som i »<bibl>Faust</bibl>« forene med
     stor kunstnerisk Ufuldkommenhed.</p>

    <p> Maa jeg overhovedet engang for alle med Hensyn til alle den Art Udsættelser tillade mig
     overfor mine Kritikere at anføre disse Ord af Ludwig Feuerbach: Antikritiker have nødvendigvis
     ringe Interesse, naar Kritikerne i deres Iver for ikke at forstaae Forfatteren, men gjendrive
     ham, tage Skinnet for Væsenet, og uden Kritik gjøre det Sproglige til det Saglige, det Locale
     til det Universelle, det Particulære til det Charakteristiske, det Relative til det Ubetingede,
     sammenknytte det, der ikke hører sammen, men adskille det nødvendigt Forbundne, kort sagt kaste
     Alt hulter til bulter imellem hinanden og derfor ikke overlade Antikritiken nogen philosophisk
     Gjerning, men kun en philologisk Citatvirksomhed, eller rettere paalægge den den Nødvendighed
     først at lære Kritikerne at læse ↄ: at læse Bøger, der ere skrevne med Aand; thi disses
     Skrivemaade bestaaer bl. A. deri, at den ogsaa forudsætter Aand hos Læseren, at den ikke
     udsiger Alt, at den lader Læseren sige sig selv de Forhold, Betingelser og Indskrænkninger,
     under hvilke enhver Sætning alene er gyldig og alene er bleven tænkt af Forfatteren. Naar
     derfor Læseren, af Ladhed eller Dadlesyge, ikke udfylder disse tomme Mellemrum, naar han ikke
     selvvirksom supplerer For<pb n="20"/>fatteren, naar han kun har Aand og Forstand imod ham, men
     ikke for ham, saa er det intet Under, at det i sig selv værge- og villieløse Skrift bliver
     erklæret for jammerligt Gods af den kritiske Vilkaarlighed (<bibl>Wesen der Religion</bibl> p.
     447). Jeg vilde ikke vove at anvende disse Feuerbachs Ord paa mig selv, hvis ikke den Egenskab,
     man ubestemt betegner ved Ordet »Aand«, var en af de faa, som saa at sige alle mine Anmeldere
     have indrømmet mig, paa samme Tid som de have negtet mig alle andre. Men jeg beder Læseren
     ogsaa ved Adskilligt af det Efterfølgende at beholde disse Ord i Erindring.</p>

    <p> Jeg har sagt: Det, at en Litteratur i vore Dage lever, viser sig i, at den sætter Problemer
     under Debat. Jeg har, hvad »<bibl>Dagbladet</bibl>« uden videre forbigaaer, sagt: i vore Dage;
     jeg har ikke paastaaet, at paa Homers eller Hesiods Tid laa Beviset for Litteraturens Liv i
     dens Discussion af Problemer. Jeg har lige saa lidt talt om Shakspeares Tidsalder. Men naar min
     Anmelder i »<bibl>Dagbladet</bibl>« endelig spørger, hvilke Problemer »<bibl>Lear</bibl>« eller
      «<bibl>Macbeth</bibl>« sætter under Debat, da tillader jeg mig uden videre at henvise ham, som
     en Begynder i det æsthetiske Studium, til den første den bedste Haandbog om Shakspeare, f. Ex.
     Ulrici’s eller Gervinus’s. Der vil han finde Svar. Naar jeg endelig har sagt, at den danske
     Litteratur i vore Dage ikke mere sætter Noget under Debat – den taaler ikke engang, at det
     gjøres – saa har jeg <pb n="21"/> dermed ikke negtet, at den jo tilforn kan have debatteret
     Mangt og Meget. Allermindst har jeg negtet, at Kierkegaard har gjort det. Men Kierkegaard er
     som bekjendt død, og jeg seer ikke, at den Debat om Ægteskabet f. E x., som tre af mine
     Anmeldere som Echoer af hinanden have raabt paa, at jeg forglemte, er bleven ført videre efter
     hans Død eller endog blot medens han levede har givet Anledning til litterære Bevægelser af
     nogen Betydning. Med denne Kierkegaards Sætten under Debat af Ægteskabet forholder det sig
     imidlertid saaledes: Hvor Kierkegaard angriber Ægteskabet, nemlig i »<bibl>Øieblikket</bibl>«,
     hvor han retter sit Angreb mod selve den legitime Propagation, have hans Argumenter for den
     frie Tankes Tribunal ingen Betydning, eftersom han henter dem fra den stiveste og mest
     yderliggaaende positive Orthodoxi. Det forekommer ham mindre slemt at myrde et Menneske end at
     sætte et muligvis til evig Fordømmelse hjemfaldende Menneske i Verden. Og hvor han forsvarer
     det og hvor han optræder som dets moralske Apologet, forsvarer han hvad hertillands Ingen
     angriber, og <emph>da han er Herre over Angrebet</emph>, har han overmaade let ved at forsvare.
     De Angreb, som de Kierkegaardske Æsthetikere rette mod Ægteskabet, ere kun Nydelsessygens, paa
     Foragt for Kvinden begrundede og derfor trods al den Aand, hvormed de fremføres, lidet
     betydende Angreb. Selv om den hele <pb n="22"/> Kamp derfor ikke var en Skinfægtning, i hvilken
     Kierkegaards venstre Haand fører eller leger Krig med høire, og selv om Resultatet ei var forud
     givet, vilde det dog altid være let for Enhver at gjendrive den Art Argumenter, ogsaa naar de
     kom fra en Anden. Kierkegaard indlader sig ikke fortrinsvis paa at forsvare Ægteskabets
     sædelige Berettigelse, den forekommer ham hævet over al Tvivl, og han bruger derfor ganske
     samme Fremgangsmaade som Chateaubriand i »<bibl>Le génie du christianisme</bibl>«, nemlig den,
     med Forudsætning af Sagens Sandhed at bevise dens Skjønhed, eller, som det i hans Sprog hedder,
     dens »æsthetiske Gyldighed«. Han kommer derved undertiden til at bruge besynderligt frastødende
     eller pudsige Argumenter, som naar han søger at paavise, hvorledes Brudens Skjønhed paa
     Bryllupsdagen maaskee kan være nok saa fristende som den unge Piges, eller hvorledes man vel
     kan tale om Ligtorne til sin Kone, men ei til sin Kjæreste. Sligt er Bagateller. Men Hovedsagen
     er, at hans Argumentation, der næsten gjennemgaaende bevæger sig paa metaphysiske Høider og som
     støtter sig paa saadanne metaphysiske Regler, som at Ægteskabet er det Almene og at det er
     ethvert Menneskes Pligt at blive almen, næsten bestandig taber alle de reale, de jordiske, de
     factiske Forhold afsyne. Han forudsætter f. Ex. bestandig, at Ægteskabet er kirkeligt, og tager
     slet ikke <pb n="23"/> borgerligt Ægteskab i Betragtning. Han forudsætter dernæst, at ethvert
     Forsøg paa at forandre og hæve Kvindens Samfundsstilling, er Vanvid. Den traditionelle Form af
     Ægteskabet, eller rettere Ægteskabet i dets gamle, dets classiske Form, har to
     Eiendommeligheder. Det er 1) kirkeligt, 2) uopløseligt. I det Øieblik, at der rokkes ved et af
     disse to Punkter, i det Øieblik 1) borgerligt Ægteskab kan afløse det kirkelige og 2)
     Skilsmisse paa fornuftige Betingelser tilstedes, er Ægteskabets classisk-ckristelige Form
     altereret, og en Masse Problemer opstaae. Af disse Problemer har Kierkegaard ikke stillet noget
     under Debat. Vil man see den Art Problemer fremstillede og følge en Række Indvendinger mod den
     bestaaende Form af Ægteskabet, alvorlige og betydningsfulde, da gjennemlæse man Stuart Mill’s
     vægtige Skrift »<bibl>Kvindernes Underkuelse</bibl>«, hvor Argumenterne ikke ere hentede fra en
     æsthetisk Sphære, men fra Rettens og Moralens strenge Omraader.</p>

    <p> Trængte ellers hint Udsagn af mig, at vor Litteratur ikke tillader, at Noget sættes under
     Debat, til Bevis, saa er det nu netop i Anledning af denne Ytring præsteret. Thi Forhaanelser
     af enhver Art have mødt mig som Angriber af Ægteskabet. Sandheden er imidlertid den, at jeg
     aldrig har angrebet Ægteskabet (om jeg end har udtalt mig mod visse Former deraf) og at i
     Særdeleshed min sidste Bog er saa langt fra Angreb derpaa <pb n="24"/> som muligt. Men skjøndt
     jeg f. Ex. ei engang i mit Skrift har omtalt en eneste Bog, i hvilken Ægteskabsbrud forekom,
     end mindre taget Ordet derfor, har jeg dog maattet finde mig i, af »<bibl>Dagbladet</bibl>« at
     høre om at Bøger, der »ganske vist ikke sætte Ægteskabsbrud under Debat«, dog nok derfor kunne
     have poetisk Værd, og har i »<bibl>Heimdal</bibl>« maattet see mig skildret som Forkjæmper for
     »den frie Kjærlighed« eller, som der ogsaa smagfuldt tilføies, »uden al Besmykkelse paa rent
     Dansk: Parringen i Flæng«. Overfor Beskyldninger af saa lav en Natur kan en Forfatter kun
     forstumme. Er det den Modtagelse, som venter Enhver, der blot forsøger paa at røre ved de store
     Problemer, saa kan man vel uden Overdrivelse sige, at vor Litteratur Intet sætter under
     Debat.</p>

    <p> Hvad man da uophørligt i Polemiken imod mig kalder »<emph>vor</emph> Litteratur« er i
     Virkeligheden aldeles ikke dette, men vore <emph>Fædres</emph> Litteratur. Det er et Spil med
     Ord at kalde denne Litteratur vor. Ikke den Litteratur, som man arver fra Fortiden og læser,
     men den Litteratur, som man selv frembringer, er Ens egen. En saadan Ytring skal vel ogsaa
     udlægges som Hovmod – man tage den, som man vil, jeg vedkjender mig den Tro, at naar man driver
     Beskedenheden saa vidt, at man af lutter Respect for, hvad Ens Fædre have gjort, selv ikke gjør
     Noget, saa driver man Beskedenheden for vidt.</p>

    <p><pb n="25"/> Man søger at vinde en let Seir over mig ved at føre alle Nationens gamle og ærværdige
     Traditioner i Ilden mod mig. At jeg imidlertid har Hjerte for disse Traditioner, det har jeg
     dog maaskee adskillige Gange vist. Jeg troer at have godtgjort, at jeg vel forstaaer at vurdere
     det Udmærkede, som er fremkommet hos os; jeg troer endog at have vist, at jeg kan vurdere det
     nok saa godt som mine Recensenter kunne det. Min Forfattervirksomhed er dog ikke begyndt med
     min sidste Bog. Men jeg troer paa den anden Side, at der intet Syndigt er i at mene, at der nu
     er en Pause i vor Litteratur og at vi ikke længere kunne leve af de Opkog, som lyriske Poeter
     og Feuilletonister af en ikke videre høi Rang stadig byde os. »<bibl>Dagbladet</bibl>« griber i
     sin Feuilleton saa hyppig til Blomstersamlinger af gamle Adresseaviser og lignende litterære
     Antiquiteter, det lever saa godt af Fortidens Smaaligheder, at man ikke kan undre sig over, at
     Fortidens Storhed forekommer det aldeles blændende og fyldestgjørende for et Aartusinde endnu.
     Men jeg troer dog virkelig ikke at have begaaet nogen Synd mod Fortiden, jeg troer at have
     truffet Manges stille Tanke, naar jeg spørger: Hvad saa? Jeg anseer en vis Utaalmodighed for en
     Dyd, fordi den er aldeles nødvendig for at holde Fremgangen i Aande. Jeg paastaaer, at Enhver,
     som tilgavns roser sin egen Nation og fortæller den, <pb n="26"/> at Alt er paa det Bedste i
     den, gjør den en daarlig Tjeneste, sely om han meler sin egen Kage derved. Jeg anseer det for
     en stor Behagelighed at gjøre Lystvandringer i vor Litteraturs Blomsterhave, at hvile mig under
     Oehlenschlägers prægtige Bøgetræer, at plukke Blomster med H. C. Andersen og at lytte til
     Christian-Wintherske Nattergale. Men denne Litteratur er nu som sagt eengang ikke frembragt af
     den opvoxende Slægt. Den maa selv præstere Noget, hvis den vil bevise, at den lever. Er det
     »Haan« mod den nationale Litteratur at have denne Mening, ja saa har jeg forhaanet den; men var
     det en nødvendig om end lidet lønnende Gjerning engang at udtale den, da har jeg snarere
     indlagt mig Fortjeneste af Litteraturen end det Modsatte ved i stærke Ord at gjøre opmærksom
     paa vor Stagneren.</p>

    <p>Eet er her endnu Stedet til at fremhæve, nemlig det, at jeg ligesaalidet gjør Fordring paa at
      <emph>give</emph> et Resumé af den danske Nations nuværende Fordomme og Stemninger – det
     bliver tilstrækkeligt gjort af Andre – som paa selv at <emph>være</emph> et Resumé af den
     danske Nationalcharakters Eiendommeligheder. Af min hele Forfattervirksomhed fremgaaer jo
     tydeligt, at jeg bestandig har villet bringe Noget inden Borde herhjemme, som tidligere ikke
     har været inden Borde. Jeg har maattet roe mod Strømmen for at kunne gjøre dette. Jeg er da
     allermindst selv uvidende om,<pb n="27"/> at jeg gaaer imod Strømmen, om jeg end har været lidt
     sangvinsk med Hensyn til min Mening om dens Fart og navnlig ikke havde troet, at den førte saa
     meget Snavs med sig. – Det danske Folk har altid havt stor Utilbøieliglied til at komme ud af
     vante Tilstande og det elsker i høi Grad sin Magelighed. Det er mageligere at blive i de lune
     Dyner end at staae op og tage en ren og kold Skjorte paa, det kribler i Kroppen, naar man faaer
     et koldt Styrtebad, men det er renligt og styrkende. Især lød »<bibl>Dagbladets</bibl>«
     Recension som et Svar dybt nede fra Dynerne.</p>

    <p> Og som jeg nu som sagt veed, at min Forfattervirksomhed ikke resumerer de nationale
     Stemninger, saaledes veed jeg selv meget vel, at min Forfattervirksomhed maa synes mere
     kosmopolitisk end national. Man staaer sig godt ved at maale mig med et Maal, der ikke svarer
     til min Eiendommelighed, og bruge Ukvemsord, fordi jeg ikke svarer til Maalet. Af fire
     Forfattere have f. Ex. de tre under forskjellige Vendinger ladet mig høre ilde for at jeg er
     født Jøde. Snart hed det sig, at jeg burde vise mig taknemmelig mod det Samfund, der havde
     skjænket mine Fædre gjæstfrit Ly (et sørgeligt Ly), snart blev jeg som i »<bibl>Heimdal</bibl>«
     først sammenlignet med Oehlenschlägers Pidskebaandsjøde, senere benævnet »Forhandleren af
     Franskmændenes gamle Klæder hertillands«. Ja selv de Fortrin, man udleder af min fremmede
     Oprindelse, gjør man mig stridige som ikke individuelle. I »<bibl>Fædrelandets</bibl>« Artikler
     om mine Forelæsninger staaer:</p>

    <cit>
     <quote><p>Hans største Fortrin som Prosaiker er en udviklet Sands for Technik, en virtuosmæssig
       let Bevægelse gjennem de sproglige Figurer, en opladt Sands for hurtig Pointering, men man
       begaaer neppe Brud paa nogetsomhelst Sømmelighedshensyn ved at fremhæve, at denne
       eiendommelige Færdighed hos Hr. Brandes snarest er at betragte som en Arvelod, der overalt
       følger den semitiske Stamme, hvor den sysler i Litteraturen, og ikke som nogen individuel
       Begavelse.</p></quote>
    </cit>

    <p>Hvad vilde man (Giv Agt! nu sammenligner jeg mig med Holberg!) sige til følgende
     Raisonnement: Holberg ansees af de Danske for en stor komisk Digter; men med Urette. Thi de
     Egenskaber, som forekomme i høieste Grad hos ham, Lune, komisk Sands, Naivetet, Evne til at
     vække Latter, og sund naturlig Forstand, findes saa at sige hos alle Nationens Forfattere i
     høiere eller ringere Grad, ja de findes endog saa at sige hos alle Medlemmer af Nationen. Man
     kan derfor ikke betragte disse Fortrin som Holberg eiendommelige, det er Fortrin, som synes at
     følge den danske Stamme som en Arvelod. – Jeg vilde ikke fremhæve den Art Træk, hvis det var
     nogetsomhelst Andet end det gamle Racefjendskab, der laa til Grund for disse
      Absurditeter.<note>Maaskee vil dette Fjendskab sikre k. en Plads i Fremtidens
      Litteraturhistorie. Eller har Sancho Pansa Uret, naar kan siger: »Og var der endog slet intet
      Andet ved mig, end at jeg troer og altid har troet paa Gud og alt det, den hellige apostoliske
      Kirke indeholder og troer, ja været en saa dødelig Fjende af Jøderne, som jeg er, saa burde
      Historieskriverne alene derfor vise Barmhjertighed imod mig og behandle mig vel i deres
      Skrifter.«</note></p>


    <p><pb n="29"/> Med saadanne Raisonnementer søger man at nedsætte mig, fordi min Form ikke er
     den, man hertillands er vant til. Det er et Kjendetegn paa den Smaalighed, der desværre kun
     altfor meget klæber ved en lille Nation som vor, at den opfatter Begrebet Nationalitet med en
     ængstelig Sneverhed og ikke vil vedkjende sig Noget som nationalt, der ikke indeholder et vist
     lille Indbegreb af Egenskaber, som nu een Gang ere blevne dens Hjertes aller kjæreste. Den
     godkjender selv stor Mangel paa Originalitet, selv stor Trivialitet i Fremstilling og Væsen,
     naar den blot finder disse Yndlingsegenskaber atter og atter gjentagne. Forfattere, der ligne
     hinanden som Soldater støbte af samme Tinskee i samme Form, behage netop ved denne kjære
     Lighed. Andre Egenskaber, som irritere den nationale Phlegma (f. Ex. det, man kalder det
     Spirituelle eller med et ufransk Udtryk det Piquante), ansees her i Landet for udanske, ja selv
     naar de betegne Dyder, næsten for Laster. I større Lande tager man Nationaliteten i en videre
     Mening. Man forsøger <pb n="30"/> ikke paa at tvinge Alle i samme Uniform, man giver Enhver sin
     Ret til at være, glæder sig ved Forskjelligheden og føler en Tilfredsstillelse ved omkring de
     Forfattere, der repræsentere Nationens centrale Egenskaber at see en Mangfoldighed af andre
     gruppere sig, der besidde saadanne Eiendommeligheder, som staae i Contrastforhold til dem, der
     bestemtest tilhøre Racen. Saaledes husker jeg at have læst en yderst gunstig Charakteristik af
     Sainte-Beuve om Théophile Gautiers Elev og Aandsfælle Feuilletonisten Paul de Saint-Victor, i
     hvilken det hedder: »Saint-Victor er i Sandhed, som man har kaldt ham, Feuilletonens
     Venetianer. Der flyder ikke en eneste Draabe fransk eller ægte gallisk Blod i hans Aarer.«
     Sainte-Beuve dadler ham ikke derfor, han betragter ham kun som en udenlandsk, en fremmed
     Plante, der er bleven omplantet paa Frankrigs Jord, og han skjælder ikke Kaktusblomsten ud,
     fordi den ikke er Reseda. – I store Lande bliver denne i og for sig selv skjønne og humane
     Tolerance undertiden endog til Uretfærdighed mod dem, der besidde flest af de Racen
     eiendommelige Egenskaber stærkest udprægede. Disse Egenskaber forekomme efterhaanden Kritiken
     hverdags. Saadanne Egenskaber ere i Frankrig f. Ex. Lethed og Simpelhed, Klarhed og Raskhed i
     den kunstneriske Fremstilling. Den høitbegavede Maler Horace Vernet maatte uafladelig høre ilde
     for at <pb n="31"/> han var altfor fransk; man forlangte af ham en Dybde i den psychologiske
     Charakteristik og en Lidenskabelighed, der ikke var ham naturlig, og med hvilken man netop
     dengang vilde supplere, hvad man betragtede som den franske Kunsts medfødte Mangler.
     Hertillands er der ingen Fare for, at man paa en ubillig Maade skal fremhæve de Bestræbelser,
     der gaae ud paa en saadan Suppleren af Manglerne for den danske Nations Vedkommende. Vi ere os
     selv nok.</p>
   </div>

   <div>
    <head type="sub">II.</head>

    <p> Jeg kommer nu til den Del af Angrebet paa mig, som jeg har krympet mig mest ved at skulle
     indlade mig med. Da imidlertid adskillige af mine Bekjendte, som have havt mere Anledning end
     jeg selv til at komme paa det Rene med en Del af Publicums selvstændige Evne til Kritik af sin
     Avislæsning, mene at jeg bør paatage mig det lidet renlige Arbeide at indlade mig med k.’s
     Artikler i »<bibl>Fædrelandet</bibl>«, saa beder jeg Publicum om Undskyldning for at jeg dvæler
     ved dette Æmne. k.’s Hovedindvending mod min Bog bestaaer i, at jeg »ikke arbeider i Raastof«.
     Skal dette Udtryk have nogen Mening, maa det være den, at jeg i min Læsning ikke gaaer til
     Kilderne. Kilderne ere ved denne Leilighed de Skrifter, jeg omtaler, som de foreligge i
     Originalsprogene. Paa ethvert Punkt er jeg nu gaaet til disse. Jeg har <pb n="32"/> ikke omtalt
     et eneste Skrift, som jeg ei paa det Omhyggeligste – mange Gange atter og atter – har
     gjennemlæst. Andet »Raastof« foreligger i det givne Tilfælde ikke. Jeg har selvfølgelig gjort
     mig bekjendt med hvad der før mig er skrevet om den Litteratur, jeg har behandlet, jeg har
     benyttet den, hvor jeg fandt det passende og jeg har overalt, hvor jeg har benyttet den,
     angivet dette i en Note under Texten. Jeg maa endnu tilføie, at den Plan, hvorefter det hele
     Skrift er anlagt, Grundinddelingen i 6 Epocher, er en Plan, ifølge hvilken intet andet
     litteraturhistorisk Skrift er anlagt, og at ovenikjøbet selve den første Afdeling, som
     foreligger, aldrig før er behandlet under Et. Lad os da nu see, hvorledes k. bærer sig ad med
     at bevise sine først formummede, senere utilslørede Plagiatbeskyldninger, der culminere i en
     Sammenligning mellem mig og nogle Tyve i en Comoedie af Hertz.</p>

    <cit>
     <quote><p>Disse Phænomener, der indføres med Fordring paa at fremstille nye og hidtil ukjendte
       Aabenbarelser [<emph>Usandhed! hvor findes Paastanden?</emph>] er det langt fra Hr. B.’s Lod
       at have betragtet første Gang. [<emph>Hvorledes kunde det være min Lod? jeg har som bekjendt
        ikke opdaget den tydske og franske Litteratur.</emph>] De ere overskuede og systematiserede
       mange Gange [<emph>aldrig paa den Maade, som hos mig</emph>], og Hr. B., hvem vi slet ikke
       tænke paa at negte den Berømmelse at være en saare flittig Læser, har trods hin Fordring paa
       Nyhed [<emph>som ikke foreligger</emph>] særdeles nøie sat sig ind i de Opfatninger, der ere
       i Kurs paa Verdenslitteraturens <pb n="33"/> store Marked. [<emph>Det har jeg, og det har jeg
        gjort Ret i, og det er min Fortjeneste; det Modsatte vilde være en Last.</emph>] Hans Brug
       af Hettner, Sainte-Beuve og Andre er paa ingen Maade utilladelig [<emph>saa meget des
        bedre!</emph>]; men den er dog ulige mere vidtgaaende end en flygtig Læser faaer
       Forestilling om ved den Indrømmelse, der i Anmærkningen til S. 45 engang for alle er gjort
       ved det lille vimse Ord passim.</p></quote>
    </cit>

    <p>Heri ligger altsaa den længe opsatte Beskyldning. Lad os da holde den fast. Jeg beder Læseren
     mærke følgende: Ordet passim er ikke benyttet »een Gang for alle« men simpelthen een Gang. Det
     gjælder kun <emph>Hettner</emph> og gjælder kun for den paa de følgende 1½ Side forekommende
     Skildring af Sceneri og Costumer paa Ludvig den 14des og Regentskabets Tid, der, som Noten
     angiver, er sammendraget af forskjellige Steder hos den nævnte Forfatter. Jeg kan begribeligvis
     ikke opfinde, hvorledes Folk i forrige Aarhundrede gik klædt. Jeg maa vide det etstedsfra og
     jeg siger, hvorfra jeg veed det. Taine, hvem k. i den Hensigt ved Sammenligningen at nedsætte
     mig, nu priser i høie Toner og der anføres som Exempel paa Forfattere, der netop arbeide i
     Raastof, tager i sin engelske Litteraturhistorie bestandig den Art Skildringer og Skildringer
     af anden Art fra litteraturhistoriske Fremstillinger og anvender hvert Øieblik »det vimse Ord«
     passim. Man skulde formelig troe, at k. var uvidende om, at det er det <emph>attende</emph> og
     ikke det <emph>nittende</emph> Aarhundredes <pb n="34"/> Litteraturhistorie, Hettner har
     skrevet, og at min Bog med Undtagelse af et kort Indledningsafsnit behandler dette Aarhundredes
     Litteratur.</p>

    <cit>
     <quote><p>Rent ud sagt, hedder det videre, er der i Bogen en forunderlig Mangel paa
       Originalitet. Ingensinde mærkes det, at han overfor de Forfattere, han citerer og benytter,
       har i det Væsentlige nogen anden Dom end disse har om sig selv [Nonsens! ikke et eneste Sted
       i min Bog kommer det i Betragtning hvad Dom den paagjældende Kritiker har om sig selv]. Han
       er fornemmelig kun laanende og hans Laan udstrækker sig endog til den af ham saa dybt
       ringeagtede danske Litteratur.</p></quote>
    </cit>

    <p> Man notere i Forbigaaende Insinuationen om min dybe Ringeagt for den danske Litteratur, og
     passe af al Magt paa Beviserne. Nu følge de; nu er det, det skal sees, hvorledes jeg laaner og
     »rapser«.</p>

    <p rend="center"> Første Bevis.</p>

    <cit>
     <quote><p> Hans Bemærkning om at Oehlenschlägers Faust-Figur Noureddin ender i Wagnersk
       Affældighed er oprindelig fremsat af Hauch i en fin lille Dialog (Æsth. Afh. og Rec.) og vel
       at mærke Forvandlingen er her med indtrængende Skarpsindighed begrundet.</p></quote>
    </cit>

    <p> I min Bog forekommer i Alt knap en <emph>Linie</emph> om denne Sag; der staaer »og lader
     denne Faust ende som en Wagner«. Jeg har her draget en Parallel mellem Faust og Noureddin,
     Wagner og Noureddin. Denne Parallel har Hauch <emph>ikke</emph> draget. Hauch har engang
     skrevet en Afhandling om Noureddin og eftervist (hvad jeg ogsaa siger, og hvad jeg ikke har
     begrundet, fordi det var begrundet og især fordi det faldt helt udenfor min <pb n="35"/> Plan,
     og hvad jeg endelig har seet, før Hauch skrev derom), at Oehlenschläger nemlig ikke har holdt
     Noureddin-Charakteren. Da Hauch har skrevet en <emph>Afhandling</emph>, der ligger til Grund
     for hvad jeg har omtalt paa en <emph>knap Linie</emph>, saa har jeg plagieret Hauch. Q. e.
     d.</p>

    <p rend="center"> Andet Bevis.</p>

    <cit>
     <quote><p> Hr. B.’s Paavisning af Modsætningen mellem den Phantasiens Poesi, som er særegen for
       de romanske Folk, og Sindets og Lidenskabens psychologiske Poesi, der er eiendommelig for de
       germanske Folkefærd, er kun <emph>en videre Udvikling</emph> af, hvad der, <emph>rigtignok
        med en helt forskjellig Talebrug</emph>, er fremsat i J. L. Heibergs Fortale til første
       Udgave af hans Skuespil 1833 (X–XIII).</p>
     </quote>
    </cit>

    <p> Altsaa med en helt forskjellig Sprogbrug at give en videre Udvikling af Noget, det er at
     laane eller stjæle det. Opstilles denne Sætning som almen, bliver det indlysende, at
     Renaissancetidens Kunst har plagieret den antike, Christendommen plagieret Jødedommen o. s. v.
     For det Første stemmer nu (som indrømmet) hin Fortale ikke paa noget Punkt overeens med min
     Bog, for det Andet har jeg, som vel neppe i de sidste 10 Aar har læst den, aldeles ikke havt
     den i min Erindring, mens jeg skrev min Bog, hvis Udtalelser om denne Gjenstand som det sees af
     S. 169 ere umiddelbart fremgaaede af Betragtningen af den italienske Natur. Altsaa andet Bevis:
     Da der i en gammel Fortale af Heiberg findes Noget om <pb n="36"/> Forholdet mellem germansk og
     romansk Natur og Poesi, og da der ligeledes i min Bog findes Noget om samme Gjenstand, der
     hverken ligner hint i Indhold eller Form, saa har jeg plagieret Heiberg. Q. e. d.</p>

    <p rend="center"> Tredie Bevis.</p>

    <cit>
     <quote><p> Ligeledes er Hr. B.’s Udpegning af, hvorledes revolutionære Rørelser i Tydskland
       omsattes i en rent litterær Bevægelse paa samme Tid som de litterære Bevægelser i Frankrig
       slog ud som factisk Revolution tidligere given paa Dansk.</p></quote>
    </cit>

    <p>Hvor? naar? Den forbeholdne og upersonlige Maade, hvorpaa dette er sagt, leder til den
     Antagelse, at den nævnte Paavisning maa findes enten i en tidligere »fædrelandsk« Kritikers
     Productioner eller i k.’s egne Værker. De første ere nutildags glemte og hvad de sidste
     angaaer, da kan jeg paa Ære og Samvittighed forsikre k., der saa ivrigt beskylder mig for at
     opsøge Martyrier, at hvor lysten jeg end maatte være efter slige, er det dog aldrig faldet mig
     ind at underkaste mig det Martyrium, som det vilde være for mig at læse hans Prosa, naar denne
     ikke netop spyer sine Vædsker over mig og mine Skrifter, i hvilket Tilfælde jeg i mit Nødværges
     Interesse har været tvunget til den nævnte Tortur <note>Vil Læseren ellers vide, i hvad Tonart
      man klager over Martyrier, da kan han gjennemlæse Hr. R. Schmidts begrædelige Jammerklager i
       »<bibl>For Ide og Virkelighed</bibl>« om »et vrængende Had«, »den forsmædeligste Haan«, »den
      lumpneste Bagtalelse« o. s. v., der har forfulgt ham. (Stedet er citeret i en Artikel i
       »<bibl>Fædrelandet</bibl>«.)</note>. Jeg <pb n="37"/> nægter ikke, at jeg jo paa den Maade
     har maatte læse adskilligt af denne Forfatter, Digter, Videnskabsmand eller hvad man nu vil
     kalde k. Thi af hans litterære Liv har jeg store Fortjenester, han har under mangfoldige alle
     lige indtagende Skikkelser og Mærker (Alphabetet rundt) nu snart i en Aarrække levet af mig.
     Men jeg beder Læseren om een Gang for alle at erindre, hvad han skal tænke, naar k. beskylder
     mig for at plagiere ham selv. Da jeg nu altsaa aldrig har læst et Ord af hvad k. har skrevet
     uden det, han har skrevet om mig selv, hvori, det jeg veed, intet forekommer om Revolutionens
     Forhold til Litteraturen, saa er det nu uigjendriveligt godtgjort, at jeg har plagieret de
     »Udviklinger«, som k. uvist naar og hvor om denne Gjenstand har givet paa sit Dansk. Q. e.
     d.</p>

    <cit>
     <quote><p> La calomnie! Monsieur, vous ne savez guère ce que vous dédaignez; j’ai vu les plus
       honnêtes gens près d’en être accablés. Croyez, qu’il n’y a pas de plate méchanceté, pas
       d’horreurs, pas de conte absurde, qu’on ne fasse adopter aux oisifs d’une grande ville en s’y
       prenant bien.</p>
      <p rend="right">Bazile.</p>
     </quote>
    </cit>


    <p> Af disse vægtige Grunde er det da, at al Originalitet i Tankegangen fraskrives mig. Da det
     er besørget, gaaer k. over til min Sprogform og her er det, at al Originalitet i Fremstilling
     fraskrives mig.</p>

    <cit>
     <quote><p><pb n="38"/>»Der er neppe Spor af selvstændig Eiendommelighed.«</p></quote>
    </cit>

    <p>Og han fortsætter:</p>

    <cit>
     <quote><p>»<emph>Kun et eneste Sted</emph> har Hr. B. et for ham fuldkommen eiendommeligt, født
       Udtryk.«</p></quote>
    </cit>

    <p>Det er Paastande af denne Art, som virke høist opmuntrende paa en Forfatter. Han veed med sig
     selv, hvorledes han har faaet Ideen til sin Bog, hvorledes dens Plan har udviklet sig i hans
     Sind, han husker, hvorledes Udtrykkene have dannet sig for ham, paa ensomme Vandringer, i
     Samtaler med Venner, snart hjemme, snart udenlands; han husker, som enhver Forfatter gjør det,
     ganske nøie Stedet, Tiden, de særegne Omstændigheder, under hvilke dette eller hint Udtryk,
     denne eller hin Lignelse faldt ham ind, og saa kommer en Anmelder og forsikrer Publicum, at han
     saa at sige ikke har dannet et eneste eiendommeligt Udtryk. Dog jo han har dannet et. Hvilket
     er det da? Det anføres:</p>

    <cit>
     <quote><p>»Naar en Stok er bleven bøiet til een Side, gjør man den ret ved at bøie den til den
       anden Side.« Det er paa Menneskets sjælelige Væsen, paa den i sit Spind gaadefuldt fortabte
       Psyche [<emph>Himmel! hvilken deilig Lignelse!</emph>] at denne Ladefoged-Metaphor anvendes –
       det havde en Franskmand aldrig gjort.</p></quote>
    </cit>

    <p>Jeg negter ei, at jeg følte mig knust ved Læsningen. Jeg haabede at have eet eiendommeligt
     Udtryk. Og nu viser det sig, at jeg har <pb n="39"/> slet intet, ikke et eneste. Thi er dette
     mit eneste, da har jeg intet. Det træffer sig nemlig saa besynderligt, saa uheldigt for mig
     (der haabede at have eet Udtryk) eller for k. (der omtaler denne Lignelse med saa megen Haan)
     at »<bibl>Ladefoged-Metaphoren</bibl>« er en almindelig bekjendt Lignelse af den ikke
     ubekjendte Græker Aristoteles, der anvender den netop om Sjælelivet. At han var Ladefoged
     melder, saavidt vides, Historien ikke. Og det træffer sig (denne Gang alene uheldigt for k.)
     saa besynderligt, at denne Lignelse, som en Franskmand aldrig vilde have anvendt, er mens min
     Bog var under Pressen, bleven anført af Franskmanden Janet, nemlig i »<bibl>La Revue des deux
      mondes</bibl>« for 15de Januar 1872. </p>

    <p>Og hvad betyde saa i det Hele hine Anklager for Efterligning? k. bebreider mig i de
     haanligste Udtryk, at Studiet af den franske Litteratur har farvet min Fremstilling og mit
     Sprog. Hvad Ondt er saa deri? Naar man gaaer i Solen, bliver man solbrændt. Men sæt nu hine
     Anklager kom fra en Litterat, der har fulgt sin Lærer gjennem Tykt og Tyndt som en Lakai følger
     sin Herre, hvis Mening er den Mening Hr. N. har idag, hvis Mening var den, som Hr. N. havde
     igaar og hvis Mening vil være den, som Hr. N. vil have imorgen! Han glemmer da at sige, at
     medens jeg idet<pb n="40"/>mindste har indaandet Europas frie Luft, har han kun indaandet sin
     Lærers Aande.<note>Da Talen en Gang er om mit Skrifts ydre Form, er her Stedet til at nævne, at
      min anonyme Anmelder i »<bibl>Dagbl.</bibl> beklager den Skjødesløshed, hvormed min Bogs
      sproglige Side er behandlet. Intet kan undskylde »den forbausende Mængde af udanske
      Vendinger«, der findes i den. Hertil kan jeg kun svare, at mit Skrift er udarbeidet med stor
      Agtpaagivenhed og Omhu netop i sproglig Henseende og at jeg troer at kunne skrive mit Sprog;
      det er muligt at Et og Andet i min Maade at skrive det paa, ikke behager min Anmelder. Jeg har
      ikke stræbt at behage hverken ham eller Andre, jeg har skrevet som det faldt mig naturligt;
      men saalænge man ikke paaviser urigtigt byggede Sætninger, burde man være mere varsom med
      Beskyldninger af en saa graverende Art. Det er endnu ikke givet, at enhver Eiendommelighed i
      en Forfatters Stil, som han har for sig selv, derfor ikke er dansk. [En enkelt Sætning i min
      Bog er forskrevet. S. 32 skal L. 14 »mindre« rettes til »ingen« og L. 16 »end at respectere«
      til »men han respecterer«.]</note></p>

    <p> Det er saa at sige utroligt, indtil hvilken Grad Hadet leder denne Litterat til at løbe sig
     Stavere i Livet. Hans Beviser vende sig imod ham selv i Smaat som i Stort.</p>

    <p> Om den nyfranske Aandsretning, som jeg siges at ville indføre her i Landet, hedder det, at
     »den sidste Krig uigjenkaldeligt har slaaet den i Stykker og blottet dens Raadenskab«. Altsaa:
     en Aandsretning gjendrives ved Kanonskud. Jeg indrømmer det, naar man vil tage Conseqvent<pb
      n="41"/>serne. Det er som bekjendt ikke blot de Franske, som have bukket under for de
     preussiske Vaaben. Det gjælder om Østerrigerne, det gjælder endelig ogsaa om os Danske. Om
     ethvertsomhelst Nationalnederlag gjælder det da overhovedet, at det er det seirende Folks
     Aandsretning, som overvinder det tabendes. Det skal da altsaa have været Goethe og Fichte, der
     bukkede under ved Jena, og det skal vel være den danske Aandsretning som Tydskerne overvandt,
     da de indtog Als.</p>

    <p>k. kan slaae hvorhen han vil, han slaaer altid sig selv paa Munden.</p>

    <cit><quote><p>»Blandt vore tidligste Studenterbekjendtskaber var Pr. Mérimées Roman: »<bibl>Chronique
       <emph>du temps</emph> de Charles IX</bibl>« en yndet Sofalæsning [meget smagfuldt], siger k.
     og taler videre med megen Blæst om »en Flok af smaa Blæsere, der alle uden Undtagelse kalde
     Bogen for Chronique de Charles IX og <emph>derved levere Bevis for at ikke en eneste af dem har
      seet Originalen for sine Øine</emph>«</p></quote></cit>

    <p>Et det at citere Navnet paa denne Bog ucorrect et Bevis paa, at man kun har læst den i
     Oversættelse, da har k. aldrig seet den for sine Øine; thi Bogens sande Titel er
      »<bibl>Chronique <emph>du régne</emph> de Charles IX</bibl>«.<note>»<bibl>Heimdal</bibl>«, der
      med Haansord, min Pen vægrer sig ved at gjentage, falder over den samme Roman, blot fordi jeg
      har skrevet en Fortale til Oversættelsen af den, erklærer det for »en Fornærmelse mod enhver
      ærbar dansk Kvinde«, at jeg har kunnet forudsætte »Læserinder«. – Fru Gyllembourg skriver i
      Fortalen til »<bibl>To Tidsaldre</bibl>«: Prosper Mérimée, Perlen i Frankrigs nuværende skønne
      Litteratur, siger i Fortalen til sin »Cronique du temps (skal være: du régne) de Charles IX
      […]«. Var Fru Gyllembourg ingen ærbar dansk Kvinde? Der er ingen anden Udvei.</note></p>

    <p><pb n="42"/>En af de Beskyldninger imod mig som k. med størst Iver har gjort gjældende er den for i
     Litteraturen at indføre Usædelighed i kjønslig Henseende. Jeg har i Aaringer tiet til denne
     Beskyldning som til saa mange andre; men det maa engang være nok. Hvorvel k. saa at sige aldrig
     undlader at forebringe den, er han dog ikke Opfinder af den. Opfinderen er hans Aandsfælle og
     Forgjænger i »<bibl>Fædrelandets</bibl>« Kritik, som begyndte med i Bladet at kalde mig »en
     vingeløs Flane, der hoppede afsted efter alle Frivolitetens Yndigheder.« Denne Kritiker havde
     især sin Styrke i Udfald, som fremgik af den ethiske Indignation. Derefter fik k. i Anledning
     af min Disputats Mod til at tale mystisk om »Vellystens Marekat« og til at tage Paaskud af min
     Omtale af Gérômes Maleri, »<bibl>Duellen</bibl>«, til med udhævede Bogstaver at betegne denne
     udmærkede Malers Billeder som »Bordelmalerier«, idet han insinuerede, at jeg ikke havde kunnet
     skjule min Sympathi med slige. Hvorvidt nu Malerier af Gérôme ere blevne benyttede paa den
     anførte Maade, derom har jeg ingen Mening; det maa k. om, han maa vel have et nøiere Kjend<pb
      n="43"/>skab end jeg til den indre Decoration af slige Steder, siden han taler derom. Skal
     hans Udtryk imidlertid charakterisere, da røber det visselig en »bedærvet Phantasi«. Skal man
     hertillands kunne tale saaledes om Gérômes ædrue og mandige Kunst, hvilket Ord vil da være
     smudsigt nok til Besudling af Malerier som Correggios »<bibl>Antiope</bibl>«,
      »<bibl>Danae</bibl>« eller »<bibl>Jo</bibl>«! Nu endelig tager han af nogle Naturbeskrivelser
     i mit sidste Skrift Anledning til at tale om min »Brynde overfor det Kjødfulde, det
     Sandselige«. Maatte jeg give »<bibl>Fædrelandets</bibl>« litterære Anmeldere et Raad, da skulde
     det i deres ugen Interesse være det, at de nu engang skulde ophøre at moralisere. Det klæder
     dem ikke og det imponerer ikke mere.</p>

    <p> At jeg nu med denne anonyme Kavaler skulde indlade mig paa Discussion om saadanne Sager som
     hvad han benævner »Gudsforholdet«, »Ideeforholdet« o. s. v., vilde være for meget forlangt. Jeg
     vil kun gjøre opmærksom paa følgende Puncter. Han taler uafbrudt i høie Toner om den moderne
     den »store Kritiks« »Heroer«, om »Fornegtelsens store Aander« og saa videre, og gjør denne
     »store Kritik« den ene fra hans Standpunkt mere betænkelige Indrømmelse end den anden, lutter
     Indrømmelser, som intet andet Øiemed have end min Forkleinelse, idet jeg nemlig ikke kan komme
     i Betragtning ved Siden af hine den frie Tænknings Heroer. Men disse Indrømmelser indrømme i
      Virke<pb n="44"/>ligheden altfor Meget. Spørgsmaalet om den frie Kritiks Berettigelse er
     nemlig intet Gradsspørgsmaal. Af jeg er en saare ringe Personlighed i Sammenligning med et
     stort Geni som Feuerbach, er vissere end det Visseste. Men er hans og hans Aandsfællers Methode
     berettiget og beundringsværdig, da gjøre mine ringe Evner intet til Sagen. Er jeg end kun en
     ringe Vedet, fremskudt af den frie Forsknings store Armee, saa ere mine Vaaben dog af samme Art
     som dens. k. er rask nok paa det; han fortæller »at den orthodoxe Rettroenhed gjorde Gud til en
      <emph>overnaturlig Jeronimus</emph>, der tyrannisk krævede, at Menneskenaturen skulde lystre
     hans vilkaarlige Forbud« og lader som slig Rettroenhed er fjern fra ham og hans. Han glemmer at
     oplyse, hvorledes Guddommens Kongemagt kan være overnaturlig og dog begrændset af
     constitutionelle Indflydelser, og gjør ved sine Haansord mod Orthodoxien, ved sin hele
     frygtsomme og vigende Holdning overfor Kritiken sit Parti en saare daarlig Tjeneste. Sæt Dem
     ikke paa Kritikens Krudttønde, Høistærede! den gaaer en skjøn Dag i Luften med Dem. Hvordan gik
     det ikke R. Nielsens Theorier!</p>

    <p>Det andet Punkt, hvorpaa jeg vil gjøre opmærksom er k.s Forsøg paa at gjøre Striden mellem
     den moderne Tids Anskuelse og den traditionelle til en Strid mellem »Atheisme« og »Theisme«,
     Andet skal ei gives. Hele Spørgs<pb n="45"/>maalet skal være, om man antager en Theos eller ei.
     Dette er en fuldstændigt falsk Paastand. Spørgsmaalet er i Virkeligheden det: Antager Du en
     Aabenbaring ↄ: en udvortes, historisk, positiv Aabenbaring af den høieste Sandhed? antager Du
     med eet Ord denne høieste Sandhed for <emph>givet</emph>, eller troer Du at den maa
      <emph>søges</emph> og søges med Anspændelse af Menneskets høieste Evner uden Hensyn til nogen
     saakaldt historisk Aabenbaring? I det første Tilfælde er Du orthodox, i det sidste Tilfælde er
     Du Fritænker, Du komme saa forøvrigt til hvilket Resultat, Din Tanke finder Hvile i, Theismens
     eller Pantheismens eller Atheismens. Her er Modsætningen, dette er Leirene: Orthodoxiens og den
     frie Tankes. At gjøre den frie Tankes Leir til eet med Atheismens er at gjøre sig skyldig i
     vitterlig Falsk.</p>
   </div>
   <div>
    <head type="sub">III.</head>

    <p>Jeg havde opstillet den frie Tanke som Løsen. Man har overfor dette Løsen valgt en dobbelt
     Taktik.</p>

    <p>Nogle have søm Forf. i »<bibl>Heimdal</bibl>« sagt: Den frie Tanke »vil egentlig ikke sige
     Andet end den frie <emph>Lyst</emph>« og dens Undertrykker »er ikke Andet end den i Samfundet
     raadende Forestilling om, at det ikke er ligemeget, enten dets Medlemmer adlyde eller de trodse
     Sædelighedens Bud«. Den frie Tanke er »den <emph>frække</emph> Tanke«. Andre <pb n="46"/> have
     som k. søgt at undgaae alle Vanskeligheder ved dristigt at paastaae: Den frie Tanke er slet
     Ingenting. Enhver, som tænker, tænker frit og vi ere alle Fritænkere.</p>

    <p> Begge disse Paastande ere lige usandfærdige.</p>

    <p> Hvad der forstaaes ved den frie Tanke lader sig sige med to Ord: Overbevisningen om den frie
     Forsknings Ret er det Samme som Overbevisningen om, at der hverken i Naturen eller i Historien
     gives Enklaver, der ikke ere underkastede de Love, som iøvrigt beherske Historie og Natur. Det
     er Overbevisningen om, at en Part af Vestasien ikke i et Spand af Oldtidens Historie er bleven
     styret efter helt forskjellige Natur- og Aandslove fra dem, som hele den øvrige Verden i Nutid
     og Fortid er og har været underkastet, og ikke har været Skuepladsen for saakaldte
     overnaturlige Begivenheder, medens Jorden iøvrigt fra Nordpol til Sydpol og fra de ældste Tider
     indtil nu kun har været Skuepladsen for naturlige Begivenheder. Det er med eet Ord
     Overbevisningen om Naturens, om Historiens, om hele Tilværelsens Enhed, som den frie Forsknings
     Dyrkere bekjende, og ikke blot bekjende, men retfærdiggjøre. Thi al den Forskning, som hvert
     nyt Aarhundrede har føiet til tidligere Aarhundreders Resultater, har retfærdiggjort og med
     utallige Røster i alle Tungemaal bekræftet og stadfæstet denne Overbevisning. Det er den, som
     ingen Bibeltroende <pb n="47"/> kan vedkjende sig, hvor meget han end kalder sig en fri Tænker,
     og det er den, som Ingen, der ikke bruger bevidst Usandhed som Middel, kan identificere med
     Irreligiøsitet, Usædelighed, fri Lyst, Frækhed eller deslige.</p>

    <p> Har man imidlertid først faaet Ordet Fritænker sat lig med Atheist, saa er det en let Sag at
     ophidse Masserne mod Fritænkeren. Vore Samfund ere jo endnu langt tilbage med Hensyn til
     Agtelsen for den personlige Overbevisning, og den Agtelse, som Stuart Mill, om jeg ikke feiler,
     begynder sit Værk »<bibl>On liberty</bibl>« med at fordre for Atheisten, lige saa fuldt som for
     den Troende, erstattes af Had eller Frygt. Man fremstiller da eller forestiller sig da
     Fritænkeren som kjæmpende en fortvivlet og forbryderisk Kamp imod alt det Høieste i Livet, imod
     Moral og Religion. Jeg for min Part tænker, at hvad Mening man end i det Enkelte har om
     Moralen, maa man troe, at en af Moralens vigtigste Støtter er den uegennyttige
     Sandhedskjærlighed, og det forekommer mig klart, at i et Samfund, hvor saa mange ydre Goder
     knytte sig til Bekjendelsen af positiv Religion, især i en enkelt bestemt Confession, vil Ingen
     let blive Fritænker af anden Grund end af Sandhedskjærlighed, det vil sige af en rent moralsk
     Aarsag. Jeg troer fremdeles, at hvad Mening man end forøvrigt har om Guddommen, saa maa man,
     ifald man tænker, mene, at det Guddomme<pb n="48"/>lige, det vil sige det Høieste, som
     aabenbarer sig i Menneskelivet og i Historien, det er Aanden deri, og at Aanden deri er
     Fremskridtets Aand. Ifald der i Historien aabenbarer sig en Guddom, saa aabenbarer den sig som
     den Aand, der i Kamp mod ydre Vold, mod Løgn, mod Fordom, mod forældede og trykkende
     Traditioner ustandselig baner sig sin fremskridende Vei og som sprænger alt det Ormædte til
     Side for at udbrede Lykke, Sandhed og Frihed. Der gives i Historien ingen høiere, ingen mere
     guddommelig Aand end Fremskridtets Aand. Fritænkeren er – det veed og føler han – paa dens
     Side. Men er han det, da er han paa Guddommens Side og Guddommen med ham. Ikke Fritænkeren, men
     hans Modstandere og Fjender ere derfor de sande Ugudelige ligesom de sande Umoralske; thi Alt
     hvad hine forstaae ved Gud: Sandhed, Frihed, den høieste Menneskekjærlighed er paa hans Side og
     ikke paa deres.</p>

    <p> Ved hvilke Midler er det da lykkedes mine Modstandere at give det Skinnet af, at »den frie
     Tanke« var eensbetydende med alt Ondt? Den Gift, de vride ud af mine Skrifter, drypper i
     Virkeligheden fra deres egne Fingre.</p>

    <p> »<bibl>Dagbladets</bibl>« Anmelder, der begynder med at erklære, at han ikke vil gjøre min
     Grundanskuelse til Gjenstand for nogen Kritik, meddeler til Slutning, at han i min Bog
     istedenfor Bestræbelserne for at hævde den frie Forsknings sande <pb n="49"/> Ret, har fundet
     »en tilsløret Propaganda for en Livsanskuelse, som han maa ansee for usand og fordærvelig«, og
     hvilken han derfor vil bekjæmpe med alle dens Consequentser.</p>

    <p> Er noget Ord komisk om min Bog, saa er det Ordet »tilsløret«. Der er, som Enhver, der har
     Øine, kan see, kun altfor lidet »tilsløret« i Bogen. Ellers var den bedre gaaet Ram forbi. Den
     Livsanskuelse, som ligger til Grund for Skriftet, er saa aabent udtalt, at Anmelderen er
     utilgivelig, naar han ikke seer, at den netop kun er Overbevisningen om den frie Forsknings
     Berettigelse og intet Andet. Jeg har ikke Ord til at udtrykke, i hvilken Grad det forekommer
     mig pudserligt at høre en litterær Bagatel som min anonyme Anmelder med Pathos erklære, at han
     vil bekjæmpe denne Anskuelse med alle dens Consequentser. Han kan spare sig Uleiligheden. Han
     kunde lige saa godt forsøge paa at standse Havets stigende Bølger med et Stykke Seilgarn. Denne
     Anskuelse har mægtige Allierede i alle Lande og i alle Videnskaber, naar man undtager Danmark
     og Norge blandt Landene og Astrologien, Theologien og Alchymien blandt Videnskaberne. Enhver
     god Bog, der fra Tydskland, Frankrig, England, Holland eller Italien føres herind over
     Grændsen, bringer den med sig, baaret af alle Europas første Navne i Videnskaben og
     Litteraturen. Ja, det gaaer saa vidt, at hver Gang et af vore Blade <pb n="50"/> forsøger paa
     at optage en Feuilleton af en eller anden europæisk Forfatter, gjør den Pokkers Feuilleton i
     Kjælderen Nar af den gode clericale Tone oppe i Bladet. »<bibl>Dagbladet</bibl>« selv er
     Exempel. Det har havt Feuilletoner af Auerbach, dets sidste større Feuilleton var af D’Israeli,
     dets nu forestaaende er af Cherbuliez, lutter slemme Fritænkere, der alle have været saa ublu
     at være deres Anskuelser bekjendt. »<bibl>Fædrelandet</bibl>« aftrykker Taine, Saint-Victor o.
     s. v., lutter Oprørere, der ikke ville modtage nogen theologisk Disciplin. Om saa en hel
     Bataillon Anmeldere i »<bibl>Dagbladet</bibl>« og »<bibl>Fædrelandet</bibl>« sammensvor sig om
     at bekjæmpe Tankens Frihed, saa vilde det ikke veie mere i Vægtskaalen, end om de Herrer havde
     skrevet i Luften. Hvis Ideerne vare saa høflige at spørge smukt om Forlov, før de passerede
     Landenes Grændser, ja da var der Haab. Men det nytter ikke at drage Cordon eller at kalde
     Borgervæbningen i Vaaben. Den samlede Borgervæbnings Bajonetter formaae ikke at spidde en
     Tanke.</p>

    <p> Og hvad er det saa for slette Vaaben, man i den Anledning fører imod mig personligt!</p>

    <cit><quote><p>Folk, som Dr. Brandes, siger »<bibl>Dagbladet</bibl>«, give alle Andre tilhobe Valget mellem
     at være Hyklere eller »Dosmere og Ignoranter«, for at bruge Udtryk af Dr. B. selv. [Dette er en
     perfid Usandhed. Jeg har aldrig stillet Anderledestænkende dette Valg.] Hyklere ere Alle, der,
     for at bruge det populære Udtryk, ere mere eller mindre Fritænkere, naar de ikke give sig til
     at slaae ud med <pb n="51"/> Arme og Ben [!], saasnart det behager Dr. Brandes at give
     Signalet. Vi troe ganske vist, at det er ikke Faa, som ere Tvivlere og Usikre, men naar man
     uden <emph>videre insulterer</emph> disse Folk som Hyklere [gjentagen Usandhed] fordi de ikke
     indvie Verden i deres Tanker, saa glemmer man, dels at der i disse Forhold kan herske en
     aandelig Blufærdighed, som forbyder at gjøre sit inderste Livs Rørelser til Grundlag for
     Klubregulativer og Avertissementer, dels at mange af disse Tvivlere sikkert føle Tvivlen som en
     Ulykke.</p></quote></cit>

    <p>Jeg maa gjøre »<bibl>Dagbladet</bibl>« min Compliment for denne sidste Vending, først for den
     behændige Insinuation af den platte Usandhed, at jeg for min Part nogensinde skulde have gjort
     mit inderste Livs Rørelser til Gjenstand for Avertissementer eller Regulativer, dernæst for det
     Paahit, at det er »Blufærdigheden«, som forhindrer de fritænkersk Sindede hertillands <emph>til
      Forskjel fra dem i alle andre Lande</emph> fra at være deres Overbevisning bekjendt. Mon ikke
     andre nærliggende Aarsager kunne tænkes? Blufærdigheden! som om Blufærdigheden nogensinde havde
     forbudt Orthodoxiens Forfægtere at give Bekjendelsen af deres inderste Følelser den størst
     mulige Offentlighed, som om de ikke vare organiserede i Menigheder, som om de ikke udgjorde en
     Statskirke og ikke besad ydre Kirker af solide Sten, som om de ikke holdt Prædikener, udgav
     Prædikener og i lange Avertissementer i Adresseavisen aftrykte store Stykker af Fortaler til
     Prædikener! Er det dog ikke en Smule mis<pb n="52"/>tænkeligt, at Blufærdigheden saa
     gjennemgaaende ikke forbyder aabenlyst at bekjende sin Anskuelse, naar denne ansees for
     eensbetydende med alle borgerlige Dyder, indbringer Agtelse, Ære, ja mange Gange rede Penge,
     men derimod forbyder at bekjende den Overbevisning, som stiller sin Talsmand i Gabestokken og
     ved hvert Skridt viser sig som en Hindring paa hans Vei?</p>

    <p> Og hvor kunde det være anderledes i et Land, hvor Pressen ledes af Mænd med saa lidet
     overlegen Dannelse og Kundskab. »<bibl>Fædrelandet</bibl>«, som saa længe har gjældt for
     Landets intelligente Organ, er omtrent det Blad, som mest ugenert har slaaet Fritænkeri sammen
     med Atheisme, Socialisme og Himlen veed hvad mere. Hr. Ploug er den, som har givet Signalet til
     det Raab, som i de sidste Maaneder har forfulgt mig, at mine Ideer og Bestræbelser nemlig faldt
     sammen med de socialistiske. Først hed det med faderlig Bekymring: Vi haabe, at Hr. Brandes’
     Hovmod er saa ægte, at det vil bevare ham fra Samfund med Socialisterne. Senere har det lydt
     fra forskjellige Sider, at kun Feighed hindrede mig i at slutte mig til Socialisterne og at jeg
     i Virkeligheden hørte hjemme blandt dem.</p>

    <p> Var jeg imidlertid feig, da havde jeg visselig ikke talt som jeg har talt, jeg havde kunnet
     undgaae mange Ulemper, ifald jeg havde havt min Ro kjærere end min Sag. Naar jeg ikke har <pb
      n="53"/> sluttet mig til Socialisterne, da er Aarsagen simpelthen den, at jeg ikke er
     Socialist. Jeg mener derfor ikke, at der er noget Ondt i at være det. Jeg har aldrig udtalt mig
     angaaende de socialistiske Ideer, og jeg finder heller ingen Anledning til at gjøre det nu. Jeg
     har hverken studeret Statsøkonomi eller Politik, og jeg udtaler mig ikke offentlig om
     Gjenstande, som jeg ikke har sat mig ind i. Jeg for min Part troer, at der i den moderne
     Socialisme er baade sande og urigtige Ideer. At jeg ikke har sluttet mig til den, ligger
     følgelig i, at det ikke var min Pligt. Havde jeg anseet det for min Pligt, saa havde jeg gjort
     det, thi jeg har den Vane at gjøre hvad jeg anseer for min Pligt. De Beskyldninger, man altsaa
     har rettet imod mig – og det med mange Ukvemsord som i »<bibl>Heimdal</bibl>« – i Anledning af
     at jeg <emph>ikke</emph> er optraadt for Socialismen, falde kun tilbage paa mine Angribere, de
     have underskudt mig de Bevæggrunde, som de forstaae. Og hvad Beviserne for, at jeg
      <emph>staaer</emph> i Forbund med Socialisterne angaaer, da ere de af den Art, at man ikke
     veed, om man skal lee eller græde over at Sligt kan forebringes i vore Hovedblade. Hr. Ploug
     optrykker triumpherende en Artikel af »<bibl>Socialisten</bibl>«, hvori jeg roses. Saa er det
     tydeligt, saa er jeg Socialist. Hr. Ploug aftrykker i en Artikel med Overskrift »Dr. G. Brandes
     og hans Venner« to Stropher af et pseudonymt Digt i »<bibl>Nyt dansk <pb n="54"/>
      Maanedsskrift</bibl>«, som udtaler Sympathi for Parisercommunen. Er det saa ikke bevist, at
     jeg er Communist? At jeg <emph>ikke</emph> er Redacteur af »Nyt dansk Maanedsskrift«, at jeg
     kun, som enhver Anden kan det, har leveret Bidrag dertil, det kommer ikke i Betragtning. Hr.
     Ploug veed aldeles vist – af Bysladderen – at Digtets Forfatter er den og den; han veed
     fremdeles – af Bysladderen – at den Paagjældende er Medbestyrer i det af mig stiftede litterære
     Samfund, altsaa er en af mine »nærmeste Venner«, ergo… hvad behøves her mere Bevis? Hertil er
     at bemærke: 1) jeg er <emph>ikke</emph> Stifter af det endnu rent private Selskab, hvortil her
     sigtes, og som kun Dagspressens Sladderagtighed har givet en vis Offentlighed, 2) jeg er
      <emph>ikke</emph> Formand deraf, som »<bibl>Fædrelandet</bibl>« har fortalt, 3) jeg er
     tilligemed flere andre Herrer valgt til Bestyrer derfor af mig personligt ubekjendte Mænd. Det
     er følgelig et rent Træf, hvis jeg personligt kjender dette Selskabs andre Bestyrere, og kun
     den mest uberettigede Paatrængenhed kan insinuere, at en af disse er »en af mine nærmeste
     Venner«. Jeg har endnu ikke underrettet »<bibl>Fædrelandet</bibl>« om Navnene paa mine Venner.
     Og 4) selv om Forf. af hint Digt var min Ven, er jeg derfor ansvarlig for hans Productioner
     eller han for mine? Hr. Ploug som, da jeg beklagede mig over »<bibl>Fædrelandets</bibl>«
     Skjældsord imod mig, fralagde sig Ansvaret for <pb n="55"/> sine egne Medarbeideres Færd –
     Noget, hvori han gjør meget klogt – burde dog være noget mere varsom med saaledes at fordele
     det personlige Ansvar efter behageligt Skjøn paa Grundlag af den rent private Sladder i Krogene.
      <note>Hvor forblindet »<bibl>Fædrelandets</bibl>« Redacteur hvert Øieblik bliver af sin
      Hadskhed og hvor skrøbelig en Logik han da betjener sig af, kan blandt Andet sees, naar han er
      dristig nok til at beskylde mig for at have kaldt ham »Slyngel« og »Løgner« paa en saa
      forsigtig Maade, at jeg ikke kunde sagsøges derfor. Sandheden er, at jeg aldrig har brugt
      Injurier imod Hr. Ploug. Da han efter først at have betegnet min Tanke som en Petroleuse og
      brændt dette Billede ind i Læserens Erindring udbrød: Er Hr. Brandes’ Tanke nu et Væsen af den
      beskrevne Art? og besvarede dette med Nei, men med Tilføielse af at det var nødvendigt at give
      mig en Advarsel for Fremtiden, skrev jeg: Det er som om man vilde sige til en Mand »Jeg siger
       <emph>ikke</emph> at Du er en Slyngel, <emph>ikke</emph> at Du er en Løgner eller Mordbrænder
      [man mærke dette Ord, der gjør al directe Application umulig], men da Du seer ud til
      Allehaande, vil jeg give Dig en Advarsel og et Vink.« Med andre Ord: jeg viste, at Hr. Ploug
      argumenterede paa denne Maade, og det kalder han nu at jeg paa en behændig Maade har kaldt ham
      Løgner. Hvad skal man kalde <emph>denne</emph> Taktik?</note></p>

    <p> Dog Alt dette er jo kun Smaating. Denne letfærdige og overfusende Side af Hr. Plougs
     Virksomhed har jo allerede mange Gange været paatalt. Men hvad det endelig engang er paa Tide
     at sige »<bibl>Fædrelandets</bibl>« Redacteur, det er, <pb n="56"/> hvad han vel selv snart maa
     føle, at han med al sin Partimagt og trods alle sine Effect-Talemaader, ideelt betragtet
     nuomstunder er en Udlevet. Forlængst har han sagt Alt, hvad han havde at sige, forlængst har
     han lært Alt det fra sig, han havde at lære Verden. Hvad der een Gang berettigede ham var, hvad
     der jo ogsaa altid indtil det Trættende gjentages, nemlig at han tjente en Idee. Nu vel! vi
     Andre tjene ogsaa en Idee. Kun er der det at mærke, at medens den Idee (den skandinaviske), Hr.
     Ploug har tjent, men som han rigtignok nuomstunder af praktiske Grunde ikke mere kjæmper for,
     kun er en local, en begrændset, politisk, praktisk eller upraktisk Tanke, hvorfor den heller
     ikke til enhver Tid kan forfægtes, og en Idee, som Historien endnu ikke har godkjendt, – er den
     Idee, som blandt mange tusinde Andre jeg for min Part efter Evne forfægter, en til alle Tider
     og paa alle Steder gyldig Idee, ikke indskrænket hverken af et Lands, et Sprogs eller en
     Stammes Grændser, men evig, uforanderlig i sin Betydning og sit Værd, nødvendig saalænge ydre
     Magter stille sig iveien for sand Kundskabs og Oplysnings Udbredelse, og først overflødig som
     Idee, naar den engang om Aartusinder er bleven Virkelighed Jorden over og naar Frihedens og
     Fremskridtets Aand i alle Lande æres som en Gjenstand for religiøse Følelser.</p>

    <p>Det nytter ikke at ville møde denne Idee med gamle Doctriner, som nu ere blevne til Phraser,
      <pb n="57"/> og man kan ikke lede den yngre Slægt, naar man endnu selv lever paa Ideerne fra
     1830 og naar det kommer høit fra 1848.</p>
   </div>
   <div>
    <head type="sub">IV.</head>

    <p> Mon den af mig saa høit som af Nogen agtede Forfatter af Artiklerne »<bibl>Den frie Tanke og
      Dr. Brandes’s Forelæsninger</bibl>« skulde kunne siges at være ganske hævet over den Anklage
     at leve paa Ideerne fra en svunden Tid? Jeg troer det ikke og hvis jeg troede det, vilde hans
     Dom over min Forfattervirksomhed gaae mig endnu mere til Hjerte end den gjør det. Han resumerer
     sine Indsigelser mod mit sidste Skrift i den Sætning, at det betegner et afgjort Tilbageskridt
     paa min Forfatterbane. Det er ikke let for Skribenten selv at modsige en Dom af denne Art, men
     jeg vil henstille til min høitærede Modstander, om han er aldeles sikker paa, at han ikke
     muligvis, idet han fælder denne Dom, lader sig influere af sine personlige Sympathier og
     Antipathier? Den Aand, som gaaer igjennem mit Skrift er ham og maa være ham saa antipathisk,
     det, jeg angriber, staaer for ham som saa helligt, det jeg hævder, forekommer ham saa
     forkasteligt, at jeg selv personligt ikke kan lade være at hengive mig til det Haab, at hans
     Strenghed her er noget betinget af hans Position. Da jeg læste Overskriften over denne Forf.s
     første Artikel, følte jeg en Art <pb n="58"/> Glæde ved Forventningen om endelig her at finde
     en virkelig Discussion af mit Arbeides Plan, et om ikke sympathetisk dog Totaliteten
     betragtende Skjøn over mit Arbeide. Denne Forventning blev skuffet. Artiklerne indeholde
     foruden en almindelig Betragtning over hvad den frie Tankes sande Natur maa være alene
     polemiske Aphorismer med Hensyn til enkelte af Sammenhængen udtagne Steder i min Bog.</p>

    <p> Jeg skal stræbe at følge den udmærkede Forfatter i hans Argumentation. Først med Hensyn til
     Bemærkningerne om den frie Tanke:</p>

    <p> Forfatterens Tankegang er den: Den frie Tanke vil selvfølgelig ikke sige den tøilesløse
     Tanke; den maa da være eet med den sande Tanke. Men Tankens Sandhed kan kun kjendes paa, at den
     er »under Nødvendighedens Herredømme«. Den frie Tanke er følgelig den bundne Tanke. Den er den
     bundne Tanke, forsaavidt den for det Første er bunden ved sine egne Love, for det Andet ved
     Kjendsgjerningerne. – Ved Kjendsgjerningerne altsaa. <emph>Men nu disse Kjendsgjerninger? Ere
      de normale eller ere de abnorme Kjendsgjerninger? Ere de virkelige eller ere de kun
      formentlige Kjendsgjerninger? Hvem afgjør det? Hvilken Magt i Verden afgjør det, hvis Tanken
      ikke gjør det? Hvilken Magt dømmer endog blot de af de forskjellige Religioner paaberaabte
      forskjellige Kjendsgjerninger i mellem?</emph> Er <pb n="59"/> det Tanken? Nei; thi Tanken er
     jo den af Kjendsgjerningerne bundne Tanke? Er det Noget, der er over Tanken, udenfor Tanken og
     som den ikke kan naae? <emph>Den frie Tanke bliver da den Tanke som bøier sig for
      Kjendsgjerninger, som Tanken ei maa røre: den frie Tanke er den Tanke, som gaaer i Ledebaand.
      Indseer min høit ærede Modstander da ikke, at man ved først at give den frie Tanke en
      tilsyneladende Anerkjendelse og derpaa sætte en Restriction, der ophæver al den Frihed, man
      har anerkjendt, siger sig selv imod? Indseer han ikke, at endog en Katholik, en Jesuit, ja
      selv en Præses ved Inquisitionen kunde underskrive Anerkjendelsen af Tankens Frihed, naar den
      blev formuleret og redigeret paa denne Maade?</emph></p>

    <p> Vi ville ikke ignorere Kjendsgjerningerne, men forklare dem. Vi respectere dem med den
     Bevidsthed, at de ei kunne være underkastede andre Love end Tankens. Det er fordi vi maa sikre
     os imod, at Videnskaben bliver romersk-katholsk i romersk-katholske, græsk-katholsk i
     græsk-katholske og protestantisk i protestantiske Lande, jødisk naar den behandles af en Jøde,
     buddhistisk, naar den behandles af en Hindu, – at vi maa hævde Tankens Frihed. Vil man ikke
     have syv, otte forskjellige Sandheder, og indrømmer man at der gives en af Confessioner
     uafhængig videnskabelig Sandhed, da maa man lade den frie Tanke gjælde. Thi det bekjendte
     Project til <pb n="60"/> en Udvei ud af dette Dilemma, Absolut-Uensartetheds-Læren, gik jo som
     bekjendt den Vei som saa mange andre Projecter. Denne Lære har desværre blandt mange andre
     uheldige Eiendommeligheder den at være bleven saa grundigt gjendrevet, at den ikke mere kan
     bedaare nogen Tænkende. Det er gaaet med den som med det skjønne Voxbillede i »<bibl>Aly og
      Gulhyndi</bibl>«. Da Kritikens Fe berørte den med sin Stav, revnede den og dens Indvolde,
     Selvmodsigerne væltede »som en afskyelig Fletning af giftige Slanger« ud af dens Bug.</p>

    <p> Naar man taler, som om jeg nu først skulde til at gjøre Rede for hvad jeg mente med den frie
     Tanke, naar man udspreder, at der ligger en ubeviist, aldrig udtalt, men stiltiende forudsat
     Anskuelse til Grund for mit sidste Skrift, da glemmer eller fortier man, at jeg ikke nu for
     første Gang indlader mig paa disse Spørgsmaal, og at den ikke direkte udtalte Anskuelse, der
     ligger til Grund, i Virkeligheden kun er den og den saare vel motiverte, at
     Absolut-Uensartetheds-Læren, hint sidste afmægtige Forsøg paa at forsone det Uforsonlige,
     Philosophien og den positive Religion, er kastet overende og ligger død og begravet med
     Kritikens Pæl gjennem Livet. Dens Gjenfærd skræmmer Ingen. Hvis Hr. 44 havde fulgt den
     Discussion om Forholdet mellem Religion og Videnskab, som er bleven ført herhjemme fra 1866 af,
     og bl. A. havde gjort mig den Ære at gjøre <pb n="61"/> sig bekjendt med de beskedne Bidrag jeg
     har givet til denne, vilde han maaskee ikke have dømt mig saa haardt, ikke heller have været
     udsat for saa alvorlige Feilgreb i Bestemmelsen af hvad den frie Tanke i dens Sandhed er og maa
     være.</p>

    <p> Jeg gaaer herfra over til Besvarelsen af de enkelte aphoristiske Angreb, min Modstander
     retter imod mig, og skal ikke gjøre mig skyldig i smaaligt Rethaveri.</p>

    <p> Hr. 44 bebreider mig med Henvisning til Dürers kunstneriske Fortjenester »den overlegne
     Tone, hvorom jeg taler om Oehlenschlägers artistiske Sympathi for Dürer.« Denne Bebreidelse
     beroer paa en Misforstaaelse: jeg har ikke bestridt Dürers kunstneriske Værd, men fremhævet
     Sandsynligheden af at Oehlenschläger, »Gulnares, Alys og Gulhyndis Digter«, kun i Kraft af den
     romantiske Skoles Vedtægter kunde komme til at føle sig i Slægt med en Kunstner af saa modsat
     Aandsretning. Jeg kjender saare vel Dürers Raderinger paa Kobberstiksamlingen.</p>

    <p> »Kun i byzantinske Fremstillinger og Efterligninger af dem findes hos det døde Legeme en vis
     naturtro Slaphed; men ingen stor Kunstner har fremstillet vor korsfæstede Frelser som vridende
     sig paa Korset.« Jeg kan hertil kun svare, at der i alle katholske Kirker findes Crucifixer af
     Kunstnere, som ere alt andet end store, at Renaissancen ligefra det 15de Aarhundrede ogsaa i
     Korsfæstelsesscenerne efterstræbte en stærk <pb n="62"/> Naturalisme, der gik til Yderlighed
     hos Michel Angelos Elever og at Hr. 44 sikkert er den første Forfatter, der har fundet den
     byzantinske Kunst »naturtro«. Som bekjendt var den lige det modsatte. Iøvrigt indrømmer jeg
     gjerne, at det paatalte Ord kunde være forsigtigere valgt.</p>

    <p>I meget stærke Udtryk angriber Hr. 44 mig for Ordene: »En kaster sig paa den Rolle at være
     Guddommens Prophet, lader sig dyrke som en Pave o. s. v .« Meningen med disse Ord er ikke at
     negte, at den Mand, hvortil her er sigtet, jo har talt efter sin Overbevisning. Men den var
     den, at udhæve det Uberettigede i at lade sig gjøre til Gjenstand for Dyrkelse og at spille en
     Paves Rolle. Alderdommen er vistnok ærværdig, men der er en Magt, som er baade ældre og
     ærværdigere end noget Menneske og det er Sandheden. Jeg beklager, at jeg her ved at bruge
     Udtryk, som kunde misforstaaes, har skadet en god Sag og givet mine Modstandere Vaaben
     ihænde.</p>

    <p>Jeg har fremdeles sagt:</p>

    <cit><quote><p>Medens det Naturlige vilde være, at Individet formede sig selv sine Anskuelser og sine
     Principer om de høieste Ting, gav sig selv Love for sin Opførsel og efter Evne søgte Sandheden
     med sin egen Hjerne, forefinder Individet ved sin Fødsel først en færdig Religion, i ethvert
     Land en forskjellig, dets Forældres, som længe før det selv føler eller tænker religiøst,
     bliver det indpodet; saaledes kvæles i Spiren al religiøs Productivitet, eller kvæles den ikke,
     saa ve Individet! det er en Handske kastet til Samfundet. o. s. v.</p></quote></cit>

    <p><pb n="63"/> Hertil svarer Hr. 44 bl. A.:</p>

    <cit><quote><p>Hvor er dog den Fordring ikke pudsig, at Individet skulde stilles udenfor Paavirkning af
     Samfundet for at danne sig sin selvstændige Religion og Sædelighed! […] Hvert enkelt Menneske
     skulde begynde forfra Menneskeslægtens uhyre Arbeide, og hvad vilde man opnaae ved disse
     Bestræbelser uden at standse den aandelige Udvikling og forvandle Menneskenes Børn til en Flok
     Vilde. Vi undsee os virkelig for at belære Dr. Brandes om Forholdet mellem Samfundet,
     Omgivelserne og Individet, da han selv i sin Disputats har gjort dette Forhold til Gjenstand
     for en alvorlig Eftertanke, men hvor er det dog ikke besynderligt at see en Mand over
     øieblikkelige Indfald glemme sin egen Kundskab og sin egen Overbevisning!</p></quote></cit>

    <p> Lykkeligvis har jeg hverken glemt den ene eller den anden. I første Øieblik synes det vel
     som om den Fordring, Hr. 44 lader mig stille, var uopfyldelig, den nemlig, at Individet forfra
     skulde begynde »Menneskeslægtens uhyre Arbeide«; men ret forstaaet <emph>maa</emph> denne
     Fordring stilles og opfyldes, hvis Individet i sand Forstand skal være Menneske. Thi hvad er
     det <emph>at tænke</emph> Andet end at begynde Menneskeslægtens uhyre Arbeide forfra? ikke i
     den Forstand – det forstaaer sig – at det tænkende Individ skulde være stillet som var det det
     første Menneske paa Jorden, ikke heller som begyndtes der i Kraft af en saakaldt absolut
     forudsætningsløs Tænken – men saaledes, at Individet uden Henblik til Høire eller til Venstre,
     uden Henblik til officielle Autoriteter eller af Stat og Kirke garanterede Indehavere af den
      <pb n="64"/> færdige Sandhed »med sin egen Hjerne« maa forsøge at danne sig sin personlige,
     sin originale, oprindelige og ægte, derfor alene værdifulde Overbevisning. Ethvert Menneske,
     som fødes til Verden, maa, hvor høit end Slægten paa dets Tid staaer, begynde forfra med at
     lære at tale og at lære at gaae, og som det forholder sig med Gangen saaledes ogsaa med
     Tænkningen. Vanvid vilde det være for at skaane Individet for »det uhyre Arbeide« med Gangen:
     at fritage det for at øve sine Ben, til disse bleve ubrugbare, og da binde det et Par
     garanterede Krykker under Armene. Man kan tale som de Andre eller tale de Andre efter Munden,
     men man kan ikke tænke med de Andres Hjerne, saalidt som man kan mættes af den Mad, de Andre
     spise. Ordet Tænker har til alle Tider været ensbetydende med Ordet Kjætter. Og hvad der
     gjælder om Tænkningen, gjælder om al anden Productivitet; man kan ikke føle, naar man ikke
     føler paa første Haand, »forfra«, man kan ikke frembringe som Kunstner, naar man ikke begynder
     »helt forfra«. Først da komme de Andres Resultater En til Gode. Den, som ei vil begynde forfra,
     han er, hvor harmfuld han end bliver over at høre det, ikke noget sandt, noget virkeligt
     Menneske. Det er Menneskets skjønne og store Privilegium at begynde forfra. Det overlader
     Papegøierne at snakke efter Munden og Aberne at efterabe. Det undrer mig, at en saa <pb n="65"
     /> skarpsindig Forfatter som Hr. 44 ikke indseer, at denne Anskuelse paa bedste Maade lader sig
     forene med den, at Individet staaer under stadig Indflydelse af Omgivelserne og Samfundet. Det
     ubegavede Individ faaer uden videre sine Anskuelser fra det det umiddelbart og haandgribeligt
     omgivende Samfund. Det fremragende Individs Omgivelser er det aandelige Samfund, hvori det
     lever. Dette Samfund bestaaer af de store Aander, Individet har Adgang til at lære at kjende. I
     dette Samfund kan Individet omgaaes Goethe og Heine, Hegel og Feuerbach, Comte og Littré, Lord
     Byron og Stuart Mill. Men jo mere han har levet med disse Aander, i disse »Omgivelser«, des
     vissere vil han komme i Collision med det Samfund, af hvilket han umiddelbart, haandgribeligt
     er omringet, at sige ifald han ikke besidder den af »<bibl>Dagbladet</bibl>« anpriste
     »Blufærdighed« med Hensyn til at være sine Anskuelser bekjendt. Jo stærkere Opfordring han ved
     Omgangen med hine store Aander har følt til selv paa egen Haand at danne sig en Overbevisning,
     des vissere kan han være paa, at Samfundet omkring ham vil behandle ham som en Oprører eller
     som en Fjende, saalænge til det selv lidt efter lidt antager den Overbevisning, han
     forfægter.</p>

    <p> Hr. 44 spørger: »Troer Hr. B. virkelig, at det har nogensomhelst væsenlig Betydning for
     Byron som Digter, at han har sat Religionen under <pb n="66"/> Debat?« Mit Svar er det, at jeg
     ikke alene troer det, men i Indledningen til mit Skrift har skizzeret, hvorledes dette har ikke
     blot en stor, men den afgjørende Betydning for Byron som Digter og for hele dette Aarhundredes
     Litteratur.</p>

    <p> Det er maaskee morsomt, men i høi Grad uberettiget af Hr. 44 at sige: »Nu kan den ærede
     Læser selv vælge: Vil han være et vildt Dyr eller en sand Abe eller en Dosmer og Ignorant?«
     Betingelsen for at jeg havde forelagt Læseren dette Valg vilde være den, at den nævnte
     Inddeling af mig var opstillet som udtømmende. Det er den selvfølgelig hverken efter Ordene
     eller efter Meningen. Jeg har kun sagt, at den offentlige Dom kun havde liden Sandhed i sig og
     at Menneskehedens Elite, de, hvis Dom man ene bør rette sig efter og ene bør føle sig
     underkastet, er ganske overordentlig lille. Jeg troer endnu – maaskee nu mere end nogensinde –
     at have Ret i denne Anskuelse.</p>

    <p> Hr. 44, der i saa strenge Udtryk bebreider mig enhver, selv den ringeste Unøiagtighed, som
     en Foretrækken af »det Piquante« for det Sande, er selv ikke sjeldent meget unøiagtig. Ligesom
     han eengang foreholdt mig, at jeg af de socialistiske Møder hertillands i 1871 kunde have lært
     Et og Andet med Hensyn til en Samtale, jeg førte i Sommeren 1870, saaledes lægger han mig nu
     meget hensynsløst de Ord i Munden, at »»<bibl>Bjergprædikenen</bibl>« <pb n="67"/> lugter af
     Ammestuen«. Det har jeg aldrig sagt. Om »<bibl>Bjergprædikenen</bibl>« har jeg kun brugt Ordet
     »sublim« og intet andet Ord. Naar jeg beder Publicum betænke, om vi vilde være hjulpne, naar vi
     istedenfor hine Ideer, som lugte af Krudt og Blod, faae Ideer, som lugte af Ammestuen, saa
     gjælder dette, som den hele Sammenhæng udviser, udelukkende de Fordomme, den tydske Romantik
     førte med sig.</p>

    <p> Faa af mine Ytringer have vakt saa megen Forbitrelse, som hvad jeg i mit Skrift S. 151 har
     sagt om Hjemmet. Hr. Ploug gik saa vidt i den Anledning, gjennem nogle Spalter at antage mig
     for et forældreløst Barn, indtil han længere henne besindede sig og sagde mig Et og Andet om
     mine Fædre. Ingen af mine Angribere har imidlertid vist mig det Hensyn at oplyse Publicum om, i
     hvad Sammenhæng hine Ytringer forekomme. De staae som Exemplification af den Sætning, at de
     forskjellige europæiske Folkeslag have forskjellige Idealer, af hvilke intet er absolut eller
     helt fyldestgjørende, ligesom intet helt usandt, men som alle have en <emph>relativt</emph>
     berettiget Gyldighed. Jeg tog som Exempel det Ideal af Velvære, Nordboen knytter til Begrebet
     »Hjem« og viste, hvad ingen af mine Modstandere har kunnet modsige, at de romanske Nationer
     mangle endog et hertil svarende Ord. Jeg viste, hvad heller ingen af mine Modstandere har
     kunnet negte, at den nordlige <pb n="68"/> Gruppe af Europas Nationer som en Følge heraf sætter
     langt mere Pris paa Familielivet end den sydlige.</p>

    <p> Nu spørger Hr. 44 mig, om jeg maaskee har bemærket »at Familielivet i vort Fædreland blev
     køligere, jo varmere Aarstiden blev?« Jeg troer uden videre at kunne svare: Ja, jeg har mærket
     det. Kun maa jeg bede Læseren lægge Mærke til Ordet: Familielivet, naturligvis ikke
     Kjærligheden mellem Moder og Barn, mellem Sødskende o. s. v. Selve Samlivet bliver mindre
     snevert, Følelserne blive selvfølgelig uforandrede. Hr. 44 siger: »Efter vor, rigtignok ikke
     meget udstrakte Erfaring bevare Englænderne, Tydske, Skandinaver, selv naar de flytte til varme
     Lande, alle deres Idealer: Hjemmet, Hyggeligheden o. s. v .« Dette kan være meget sandt, men
     beviser i dette Tilfælde ikke Noget. Der maatte nemlig gaae meget lang Tid hen før de dybe
     Race-Indtryk kunde udslettes. Hr. 44 synes mig her at begaae en lignende Feiltagelse, som den
     hvori Biskop Monrad gjør sig skyldig i sin Afhandling om Darwinismen i »<bibl>Nyt dansk
      Maanedsskrift</bibl>«, hvor han siger: »Du vil maaskee indvende, at der til at frembringe en
     saadan Forvandling udkræves Millioner af Aar. Hvorfor vil Du være saa fordringsfuld med Hensyn
     til Aaremaalet?« og mener, at de mange Millioner vel kunne forkortes til et bekvemt lille Tal.
     Men her paa Jorden gjør <pb n="69"/> Tiden nu eengang saare meget til Sagen. Hvis En, da Mozart
     laa som Svøbelsebarn i Vuggen, havde sagt: dette Barn vil om tredive Aar componere Verdens
     berømteste Opera, og en Anden vantro havde svaret: dette Barn! nei kan det det om tredive Aar,
     saa maa det ogsaa kunne det imorgen«, saa vilde denne Anden have Uret. – Jeg har rimeligvis
     begaaet en Feil – men rigtignok en med Hensyn til Sammenhængen absolut uvæsentlig Feil – ved at
     udlede Dannelsen af Idealet: Hjem af Kulden alene, rimeligvis har den lange Regntid i enkelte
     Lande (som Indien) spilt samme Rolle som i de nordiske Lande det barske Clima, men heraf følger
     ingenlunde, at den første Spire til dets Dannelse ligesom til Nationaleiendommelighederne
     overhovedet ikke skulde ligge i disses Overeensstemmelse med de climatiske Forhold, under
     hvilke de blive til. Ikke som om man uden videre kunde sige, at Naturomgivelserne fra først af
     dannede det sjælelige Præg, men saaledes at det er en og samme Natureiendommelighed, der
     aabenbarer sig i Natur- og Menneskeriget under de bestemte locale Forhold. Schous Afhandling om
     dette Punkt var allerede for sin Tid meget overfladisk og maa efter de nyere Forskninger
     betragtes som aldeles forældet. E r Nordmanden og Tydskeren begge phlegmatiske, saa betyder
     Ordet Phlegma i de to Tilfælde noget rent forskjelligt, og Grønlændernes musikalske Anlæg have
     idetmindste ikke <pb n="70"/> endnu frembragt en eneste grønlandsk Componist. Hvad Analogierne
     fra Palæstina angaaer, da beder jeg Læseren erindre, at Kvinden af de gamle Hebræere blev
     betragtet som et lavere Væsen; det var hende som bar Skylden for Syndefaldet. Medens Fødselen
     af en Søn blev høitideligholdt, gik Datterens Fødsel upaaagtet hen. Polygamiet var tilladt, en
     Omstændighed, som i og for sig allerede gjør al Analogi med moderne Forhold umulig. Kong
     Salomon, hvem Hr. 44 maa mene, at han citerer, da han neppe vil indrømme Bibelkritikens Ret til
     at bestride Kong Salomons Forfatterskab til Ordsprogene, førte som bekjendt ikke det skjønneste
     huslige Liv. Da Kvinden blandt Jøderne ved strenge Love var udelukket fra det hele offentlige
     Liv (det være sig religiøst eller politisk) følger det af sig selv, at hun nødtvungen maatte
     blive huslig. Og hvad Romerne angaaer, da kjender jeg vel det ikke ubekjendte Sagn om Lucretia,
     men veed ogsaa, at Kvinden hos Romerne hele sit Liv blev betragtet som mindreaarig. Faderen
     kunde udsætte, sælge eller dræbe sin Datter efter sin Lyst. Hvis ikke særlig Bestemmelse blev
     truffet, befandt hun sig endog hans Magt underkastet efter sit Ægteskab. Dette udelukker ikke
     at den romerske Matrone nød en vis Frihed og en betydelig Agtelse; men det viser hvor stor
     Afstanden er mellem hine antike og vore moderne Forhold og hvor langt det er fra, at man ud fra
      <pb n="71"/> en enkelt Overeensstemmelse kan drage Analogier om Grundanskuelserne. </p>

    <p> Jeg kan ikke slutte Omtalen af dette Punkt uden atter her at eftervise, af hvad Art den
     Kritik har været, for hvilken jeg i Bladene i det Hele har været udsat. Alt hvad jeg har sagt,
     ikke engang directe om Hjemmet som moralsk Ideal, men udtrykkeligt fra først af som »et Ideal
     af <emph>Velvære</emph>« og om det Indbegreb af Forpligtelser, en Nation udleder fra sine
     nationale Idealer, lader sig føre tilbage til den Grundtanke, at det for Menneskeheden Fælles i
     moralsk Henseende, kun er Bevidstheden om, at der er et Noget, som er Pligt, at der gives en
     Forpligtelse overhovedet. Selve den Maade, hvorpaa dette Begreb om Forpligtelsen udfyldes, er
     forskjellig paa de forskjellige Culturtrin og hos de forskjellige Racer. Den Vilde har med
     samme Overbevisning anseet det for sin Pligt at spise sine gamle Forældre, hvormed vi ansee det
     for vor Pligt at pleie dem. Han vilde som vi gjøre hvad han ansaa for det Bedste for dem. Det
     er Intelligentsens Udvikling der, som Buckle har paavist, har medført Moralens Udvikling, ikke
     omvendt. Biskop Monrad skildrer i den fortræffelige lille Bog han har udgivet, »Gamle
     Ny-Zeeland«, hvilke absurde Skikke (som Muru’en f. Ex.) det stemmer med Maoriernes Begreb om
     det Sædelige at iagttage og overholde. Paa samme Maade er det, at, som jeg i mit Skrift <pb
      n="72"/> paa saa mange Punkter har paavist, de forskjellige europæiske Folkeslag have dannet
     sig forskjellige Skjønhedsidealer, forskjellige Begreber om Lykke og Velvære og endelig
     forskjellige Forestillinger om Moral og Ret. Naar man nu, som »<bibl>Fædrelandets</bibl>«
     Redacteur og efter ham mange Andre have gjort det, heraf tager Anledning til at referere
     Publicum, der, naar det først har læst Kritiken, især en Kritik af den Art, kun undtagelsesvis
     læser Bogen, at jeg har <emph>angrebet</emph> Hjemmet, Familien, Samfundet overhovedet, saa har
     man vist sig ude af Stand til at forstaae et Skrift af den Natur som mit og skulde følgelig
     afholde sig fra at dømme. Eller hvis man, som jeg troer, meget vel forstaaer det og gjør sig
     forsætlig dum, saa maa man vel erindre, at man ikke har den Undskyldning, som den naturligt
     Dumme har, men er hjemfalden til en meget haardere Dom. Jeg har i mit Skrift paa nogle faa
     Steder udtalt mig mod Samfundet som det <emph>er</emph>, ikke mod et Samfund i Almindelighed,
     og jeg har nøie betegnet, hvad det er for en Art Samfund, jeg mener. Mod Samfundet, som det
      <emph>er</emph>, har vel Enhver, der ønsker et bedre Samfund, Lov at udtale sig. Flere Steder,
     hvor Samfundet nævnes som Gjenstand for de store Forfatteres Uvillie, er det tilmed tydeligt
     charakteriseret paa en saadan Maade, at kun Usandfærdighed eller Vrangvillie kan udlægge mine
     Ord som Angreb paa <emph>Orden <pb n="73"/> og Ret</emph>. S. 19, hvor der tales om
      <bibl>Werther</bibl>, staaer »<emph>det vedtægtsmæssig ordnede Samfund</emph>«, S. 95, hvor
     Emigranterne skildres, staaer »lidenskabelig Polemik mod Samfundet <emph>som det er ordnet paa
      Traditionernes Grund</emph>«. Det er, som det fremgaaer af Aanden i hele mit Skrift, dette
     Samfund, med dets Sammenblanding af Geistligt og Verdsligt, af Kirke og Stat, det slet oplyste
     og fordomsfulde Samfund, mod hvilket jeg kjæmper. Fordi man er istand til at tænke sig et
     Samfund, som staaer uendeligt høiere end Samfundet, som det nuomstunder er, og fordi man ønsker
     den nuværende Samfundstilstand meget forandret, derfor er man ikke
      »<emph>samfundsopløsende</emph>«, som Stikordet imod mig nuomstunder lyder, thi det Samfund,
     vi har, kan kun ved den mest vanvittige Indbildskhed forvexle sig selv med
      <emph>Samfundet</emph> i Almindelighed. Vi have her i Landet endnu ikke glemt, at
     »Augustforeningen« i sin Tid betegnede de liberale Ideer i Politiken som »statsopløsende«. </p>
   </div>
   <div>
    <head type="sub">V.</head>

    <p> Men jeg forlader Striden om disse Enkeltheder for at vende tilbage til Hr. 44 og fremhæve et
     Helheden rammende Ord i en af den høitærede Forfatters tidligere Artikler imod mig. Det er
     dette: »Er Du forvisset om, at Menneskeslægten ved at tilegne sig din Overbevisning vil gaae et
      <pb n="74"/> Skridt fremad i Oplysning og Sædelighed?« Jeg svarer: Derom er jeg forvisset. Ja
     jeg svarer: Den Forvisning, jeg føler derom, er af samme Art, som den jeg føler om min egen
     Existents, om at der gives en Verden udenfor mig og om at Solen vil staae op imorgen. Denne
     Forvisning er min Styrke. Og den er stærk, fordi den er møisomt tilkjæmpet. Hvor mange
     Beskyldninger for Overfladiskhed og for Ubekjendtskab med Sjælelivets Alvor man end retter mod
     mig, saa veed jeg dog med mig selv, at jeg har gjennemgaaet alle hine Brydninger, om hvilke man
     fortæller mig at de gives, og at jeg Skridt for Skridt har kjæmpet mig frem eller rettere af
     mine Tankers nødvendige Udvikling er bleven ført frem til det Standpunkt, hvorpaa jeg nu
     staaer. I bebreide mig, at jeg ikke fremfører noget Nyt! og I da, som henvise mig til lutter
     Standpunkter, jeg har indtaget og forladt! Man troer, at jeg Intet har følt, at jeg ikke
     kjender Smerten ved Bruddet med det Overleverede. Man troer det, fordi det er min Natur imod at
     give mine Følelser til Pris for Offentligheden. Hvad jeg undgaaer mest af Alt er Salvelse. Jeg
     maa da finde mig i at høre Beskyldningen for Lethed og Mangel paa Alvor. Saaledes bebreider man
     mig jo ogsaa hvad man kalder min lette Sprogform. Men ligesom en kyndig Betragter allerede af
     hvad der foreligger for Offentligheden og ved Sammenligning af mine første Ar<pb n="75"/>beider
     med de senere vil kunne see, at hvad Herredømme jeg maatte besidde over Sproget ikke er
     medfødt, men erhvervet efter en besværlig Kamp dermed, saaledes vil det maaskee ikke undgaae et
     kyndigt Øie, at der bag den tilsyneladende Lethed, hvormed jeg omtaler de store Problemer,
     ligge alvorlige indre Erfaringer og indre Kamp.</p>

    <p> Og saa endnu et Slutningsord. Man behandler mig, som om de Ideer, af hvilke jeg er
     inspireret og som jeg udtaler, vare Opspind af mig. Disse Ideer ere det intelligente Europas.
     Er man skyldig, ifald man har dem, saa er Skylden ikke min, men den europæiske
     Videnskabeligheds. Eller rettere: ere Mændene af den yngre Generation skyldige, naar de nære
     disse Overbevisninger, saa ligger den sande Skyld hos Mændene af den ældre Generation. Hvorfor
     opdroge I os ikke bedre? Kunne hine Ideer gjendrives, hvi gjendrev I dem da ikke for os? Var
     det muligt at udruste den nulevende Slægt til seierrig Kamp imod den frie Tanke, hvi rustede I
     os da ikke? <emph>I gjorde det ikke, fordi I ikke kunde, fordi disse Ideer ikke lade sig
      gjendrive</emph>. I gjorde det ikke, fordi Mange af Eder (Førerne i Pressen f. Ex.), langt fra
     at kjende Tidsalderens Ideer, endnu mindre begeistrede for dem, intet Andet have formaaet end
     at holde os i Bekjendtskab med dem, saalænge indtil vi vare helt udvoxne og selv maatte søge os
     vor Vei. Paa den anden Side kunde I heller ikke lægge os Skyklapper for Øinene eller <pb n="76"
     /> putte os Bomuld i Ørene. Den Slægt, I tale til, er en Slægt, som har studeret og atter
     studeret Feuerbach, som har seet den sammenlignende Mythologi blive til, som har fulgt den
     religionshistoriske Kritik paa dens første store Felttog og været Vidne til dens Erobringer. Vi
     have gjennemgaaet Renan, medens I endnu neppe ere saa vidt, at I kunne stave hans Navn. I maa
     tale et andet Sprog til os, end til den Slægt, der 1848 saa op til Eder, vi forstaae Jer ikke
     mere, saa lidet som I forstaae os. Have I ikke formaaet at lægge os Svar og Gjendrivelse paa
     Læben overfor Kritiken og dens store, alvorsfulde Gjerning, saa er det høist ubilligt af Eder
     at undre Eder over, at vi antage det for sandt, som bærer Sandhedens Præg paa sit Aasyn, og som
     I ikke bringe ud af Verden fordi I lade som om det ikke var til. Og til Æreskjænderne iblandt
     Jer vil jeg sige: Bringer os kun i Vanry hos Folket! I kunne ikke evigt holde det paa det
     Aandstrin, hvorpaa det staaer, om end Usandfærdigheden endnu nogen Tid vil samle det talrigste
     Tilhæng. Uvidenheden var altid Løgnens Livvagt. Men den Tid vil komme, da endog den store
     Befolkning vil ledes og væmmes ved de Levninger af forbigangne Tiders Fordomme, som I nu byde
     den til Føde! Den Tid vil komme, da man opdager, at den Epoche, I repræsentere, er død, om I
     end negte det og lade Liget (som Liget af hin assyriske Konge) vedblive at føre Regimentet af
     Navn. </p>

    <p><pb n="77"/> Vil jeg hermed udtale, at jeg ikke har taget feil? Langtfra. Jeg har feilet ikke blot i et
     og andet Enkelt, men i et meget væsenligt Punkt. Jeg har taget feil af den traditionelle
     Stemnings Magt herhjemme. Jeg gjør ikke herved nogen Indrømmelse i Realiteten, end ikke den
     ringeste, men jeg gjør en Indrømmelse med Hensyn til Polemikens Methode. Jeg troede, vi var
     videre fremme end vi er. Mit Liv har f. Ex. ikke bragt mig i personlig Berøring med
     grundtvigianske Kredse eller Cliquer. Jeg har maaskee aldrig tilfulde vurderet deres
     Indflydelse herhjemme og efter et længere Ophold i Udlandet har jeg været endmere udsat for at
     oversee den. De have ikke det mindste mere Ret, fordi de have Magt og jeg tilbagekalder ikke i
     mindste Maade min Polemik imod dem, men jeg indrømmer ganske villig, at der maa kjæmpes paa en
     anden Maade imod en talrig og velorganiseret Hær end imod de sidste Rester af en opløst Armee.
     Jeg forlanger blot, at man skal gjøre Forskjel paa Methoden og paa Realiteten. Methoden er et
     Tids- og Omstændigheds-Spørgsmaal, og griber en Polemiker feil med Hensyn til den, saa hævner
     det sig først og fremmest paa ham selv. Det har været let for mine Modstandere at blæse Appel
     til alle de traditionelle Vaner og Anskuelser, hvori det danske Folk sidder nok saa hyggeligt,
     og væbne dem imod mig. Realiteten er derimod en Sag, hvis Betydning ligger over Tiden og i min
     Iver for <pb n="78"/> at faae den frem tager jeg mig ikke et Feilsyn paa mine Modstanderes
     foreløbige Styrke i dette Øieblik saa særdeles nær, selv om det har paadraget mig en Hagl af
     litterære Ubehageligheder og rimeligvis endnu en rum Tid vil stille mig blot som Skive for
     Angrebene fra den modsatte Leir.</p>

    <p> Jeg begyndte med at sige, at disse Angreb ikke alle vare loyale; jeg kan efter at have
     oplyst deres Beskaffenhed sige, at de kun undtagelsesvis have været det. Læseren vil uden Tvivl
     see denne lille Bog behandlet som den forrige større. Men jeg tør haabe, at han da vil betænke,
     hvor ulige Stridens Vilkaar ere fordelte mellem mig og mine Modstandere. Jeg har ikke Adgang
     til de Blade, hvor Angrebene paa mig foretages. Jeg har derfor været nødsaget til at svare med
     en Bog. Men den, der ved Hjælp af Bøger, som kun sælges i nogle hundrede Exemplarer, skal
     kjæmpe mod anonyme Avisartikler i saa godt som alle Landets Blade, Artikler, af hvilke de
     fleste og farligste (i Hovedbladene) omspredes i Tusinder af Exemplarer, er omtrent situeret
     som en Mand, hvem den Opgave blev stillet: med en Kanon, der kun kunde affyres een Gang om
     Maaneden at forsvare sig mod et helt Compagni af godt skjulte Skytter, hvis Vaaben skjød saa og
     saa mange Skud i Minuttet og rækkede 10 Gange saa langt som hans.</p>
   </div>
  </body>
 </text>
</TEI>
