<div>
    <meta charset="utf-8"/>
    <style> div.ud {color:red; <!-- margin-left: 20px; -->} span.ud {color:red;} .ind {color: blue;
        } </style>


    <div class="forbemaerkning">
        <h1>Forbemærkninger</h1>
        <h2>Generel</h2>
        <p>Georg Brandes’ tekster, ikke mindst <em>Hovedstrømninger</em>s seks bind, er levende
            størrelser, der ændrede sig fra udgave til udgave i kraft af forfatterens revisioner.
            Disse havde med stilistik og ortografi at gøre, men også med substansen. Forfatteren
            blev klogere og mere indlæst i sine emner, ligesom han fik nye æstetiske og ideologiske
            impulser.</p>
        <p>Dette variantapparat er selektivt, idet der er anlagt et kvantitativt defineret
            væsentlighedskriterium ved bedømmelsen af, hvilke varianter der skal medtages, nemlig: 2
            linjers ændret tekst i form af strygninger, tilføjelser eller omarbejdelser i forhold
            til førsteudgaven. Samme pragmatiske begreb om varians er lagt til grund i Jens Kr.
            Andersen og Chr. Jacksons »Georg Brandes: Emigrantlitteraturen« (<em>Danske
            Studier</em>, 1971) og i Per Dahls forarbejder til en bibliografi over Brandes’
            forfatterskab. Udpegningen af varianter er foretaget ved hjælp af både digitale
            kollationeringsværktøjer og analog kontrollæsning. Straks nedenfor i en indledende
            prosaredegørelse til hvert bind af <em>Hovedstrømninger</em>, er den varians, der falder
            uden for perspektivet, karakteriseret og eksemplificeret.</p>
        <p>Det, der sammenlignes, er i alle tilfælde 1. og 2. udgaven af de enkelte bind af
                <em>Hovedstrømninger</em>. I nogle tilfælde af udgivelseshistorien er der indimellem
            disse udgaver skudt en tysk udgave, som var det egentlige grundlag for revisionen. De
            tyske varianter er ikke medtaget i apparatet. For udgivelses- og oversættelseshistorien
            til de enkelte bind henvises til redegørelsen for Udgaveforhold. Her findes også i kort
            form en beskrivelse af de større ændringer, der forekommer i senere udgaver af de
            enkelte bind.</p>
        <h2>Specifik: Varianter i <em>Den romantisk Skole i Tydskland</em> (1875 / 1892)</h2>
        <p>Tekst, tekst og atter tekst...</p> [* anfør, at kap. XII og XII i førsteudgaven i
        andenudgaven har byttet plads og nu hedder kap. XV og XVI (XII=XVI / XIII=XV). Strikte talt
        er der jo tale om store sletninger og tilføjelser, men det giver ingen mening her. I så fald
        kan man ikke følge redigeringen gennem varianterne...]</div>


    <!-- start kap. 1 (1. udgave) / Indledning (2. udgave) -->
    <div class="text-variants-list">
        <div id="hs2_0001">
            <h1>Udeladelse</h1>
            <h2>En række mindre enkeltstående sætninger eller dele af sætninger fra udeladelsen
                optræder spredt i resten af indledningen i 2.-udgaven</h2>

            <div class="ud">
                <p>Det vil være mine Tilhørere bekjendt, hvorledes den første Række af disse
                    Forelæsninger er bleven modtaget. Den Reaction, som det er min Agt at skildre og
                    afsløre, har forsøgt at tilintetgjøre den Bevægelse, der gik ud paa at byde den
                    Stangen. Det er imidlertid langt fra, at der er Udsigt til, at dette vil lykkes.
                    Franskmændene have et Ordsprog, som siger: Nul prince n’a tué son
                    successeur.</p>
                <p>De kjender Planen for det Arbeide, jeg har foresat mig. De veed, at jeg vil
                    skildre Aarhundredets Litteraturbevægelse, den spirende og stigende Reaction
                    først i dens Principer, saa i dens Gang til dens Culmination. Jeg vil saa vise
                    Dem, hvorledes den mødes af det fra forrige Aarhundrede kommende frisindede
                    Pust, der svulmer til en Storm og kaster Modstanden overende. Her er mange
                    Værker at charakterisere, mange Personligheder at tegne. Min Opgave vil være at
                    skildre Dem disse Personligheder og Værker i Profil, i saa skarp og sikker en
                    Profil, som det er mig muligt. Ingen kan medtage Alt. Kraftigt at belyse det
                    Hele, men fra een Side, saaledes at Hovedtrækkene springe frem og falde i
                    Øinene, det er mit Princip. Jeg vil paa den ene Side stræbe at tage
                    Litteraturhistorien saa psychologisk som muligt, gaae saa dybt ned, som jeg kan,
                    gribe de Sjælerørelser, der længst tilbage, inderst inde forberede og frembringe
                    den hvergang foreliggende Litteratur. Dertil maa jeg bede Dem om at see saa
                    uhildet som muligt ind i Dem selv. Og jeg vil paa den anden Side forsøge at
                    fremstille Resultatet i saa udvortes og haandgribeligt plastisk Form som muligt.
                    Kunde det lykkes mig at give den dulgte Følelse og den abstracte Idee, der
                    overalt ligger til Grund, i en præcis og anskuelig Form ligesom i Silhouet og
                    Profil, da var min Opgave løst. Helst drev jeg altid Principet helt ud i
                    Anekdoten.</p>
                <p>Først og fremmest fører jeg da overalt Litteraturen tilbage til Livet. De vil
                    allerede kunne see det deraf, at medens ældre Polemiker i vor Litteratur f. Ex.
                    den mellem Heiberg og Hauch, ja selv den berømte Polemik mellem Baggesen og
                    Oehlenschläger have holdt sig paa et udelukkende litterært Gebet og ere blevne
                    til Disputer om litterære Principer alene, er Polemiken om mine Forelæsninger ei
                    alene ved Oppositionens Uforstand, men lige saa meget ved Skriftets Natur kommen
                    til at berøre en Vrimmel af religiøse, sociale, moralske Spørgsmaal. De maa ikke
                    troe, at jeg paa Grund af Alt, hvad der i Anledning af min Bog er bleven
                    discuteret, tillægger mine Forelæsninger en særlig Betydning. Tvertimod, mit
                    Skrift var en lille og i og for sig ikke meget betydende Production. Men det
                    kastede et nyt Princip ud paa Markedet, og der stod et Slag omkring det. Det
                    mest vulgaire Terrain, siger Victor Hugo, vinder en vis Glands ved at blive
                    Valplads: Austerlitz og Marengo ere store Navne og smaa Landsbyer. Efter at have
                    reduceret Forholdene tør jeg vel anvende dette paa min Bog.</p>
                <p>I denne min Opfattelse af Litteraturens Forhold til Livet ligger det, at den
                    Litteraturhistorie, jeg lærer, ikke er Salonlitteraturhistorie. Jeg griber med
                    saa kraftig Haand, jeg formaaer, ned i det virkelige Liv og viser, hvorledes de
                    Følelser, der faae deres Udtryk i Litteraturen, opdukke i Menneskehjertet. Men
                    Menneskehjertet er ingen stille Pyt og ingen idyllisk Skovsø. Det er et Ocean
                    med en undersøisk Vegetation og frygtelige Beboere. Salonlitteraturhistorien som
                    Salonpoesien seer i Menneskelivet en Salon, en pudset Balsal, Møbler og
                    Mennesker lige polerede; Belysningen udelukker alle mørke Kroge. Lad den, som
                    har Lyst, tage Tingene fra denne Side, det er ikke min Sag. Som den, der vil
                    botanisere, maa gribe om Brændenælder saavel som om Roser, saaledes maa den, der
                    vil studere Litteraturen, vænne sig til med Naturforskerens og Lægens
                    uforfærdede Øie at see alle Former af Menneskevæsenet i deres Forskjellighed og
                    deres indre Sammenhæng. Om Planten stikker eller dufter, gjør den ikke mere
                    eller mindre interessant. – Jeg vil da komme til at berøre Et og Andet, som
                    Convenientsen ellers udelukker af Samtale og Foredrag. Jeg beder Dem aldrig at
                    stødes herover, men agte vel og nøie paa, i hvad Aand dette skeer, agte paa den
                    Alvor og den fuldstændige Kulde, hvormed jeg omtaler de saakaldte brændende
                    Sujetter.</p>
                <p>Det er tydsk Litteratur, jeg nærmest vil komme til at behandle.</p>
            </div>
            <p>Den Opgave at skildre Tysklands romantiske Skole i Sammenhæng […] (1873:[3]-6 /
                1891:[1])</p>
        </div>

        <div id="hs2_0002">
            <h1>Tilføjelse</h1>
            <h2>En række mindre enkeltstående sætninger eller dele af sætninger fra andre steder i
                1.-udgavens kapitel 1 er indarbejdet i tilføjelsen</h2>
            <p>[…] eller er det.</p>
            <div class="ind">Her er mange Værker at karakterisere, mange Personligheder at tegne.
                Min Opgave vil være at skildre disse Personligheder og Værker i saa skarp og sikker
                Profil, som det er mig mnligt. Ingen kan medtage Alt. Kraftigt at belyse Helheden
                saaledes, at Hovedtrækkene springe frem og falde i Øjnene, det er mit Princip. Jeg
                vil paa den ene Side stræbe at tage Litteraturhistorien saa psykologisk som muligt,
                gaa saa dybt ned, som jeg kan, gribe de Sjælerørelser, der længst tilbage, inderst
                inde forberede og frembringe den hvergang foreliggende Litteratur. Og jeg vil paa
                den anden Side forsøge at fremstille Resultatet i saa udvortes og haandgribeligt
                plastisk Form som muligt. Kunde det lykkes mig at give den dulgte Følelse og den
                abstrakte Ide, der overalt ligger til Gmnd, i en præcis og anskuelig Silhoaet, da
                var min Opgave løst. Helst drev jeg altid Principet helt ud i Anekdoten.Først og
                fremmest fører jeg da overalt Litteraturen tilbage til Livet. Man vil allerede kunne
                86 det deraf, at medens ældre Polemiker i vor Litteratur f. Ex. den mellem Heiberg
                og Hanch, ja selv den berømte Polemik mellem Baggesen og Oehlenschläger have holdt
                sig paa et udelnkkende litterært Omraade og ere blevne til Dispater om lit- terære
                Principer alene, er Polemiken mod det første Bind af! dette Værk ikke alene ved
                Oppo- sitionens Uforstand, men lige saa meget ved Skrif- tets Natnr kommen til at
                berøre en Vrimmel af religiøse, sociale, moralske Spørgsmaal. Den hjem- lige
                Reaktion, som falte sig nærbeslægtet med den, det er min Agt at skildre og afsløre,
                har forsøgt at tilintetgjøre den Bevægelse, der gik ud paa at byde den Stangen. Der
                er imidlertid langt fra nogen Udsigt til, at dette vil lykkes. Franskmændene have et
                Ordsprog, som siger: <em>Nul prince na tué son successeur</em>. <p>Men naar
                    Litteraturen føres tilbage til Livet, saa kan Fremstillingen og Forklaringen af
                    Men- nesker og Bøger ikke blive nogen Salonlitteratur- historie. Jeg griber ned
                    i det virkelige Liv og viser, hvorledes de Følelser, der faa deres Udtryk i
                    Litteraturen, opdukke i Menneskehjertet. Men Menneskehjertet er ingen stille Pyt
                    og ingen idyllisk Skovsø. Det er et Ocean med en undersøisk Vegetation og
                    frygtelige Beboere. Salonlitteraturhistorien som Salonpoesien ser i
                    Menneskelivet en Salon, en pudset Balsal, Møbler og Mennesker lige polerede;
                    Belysningen udelukker alle mørke Kroge. Lad den, som har Lyst, tage Tingene fra
                    denne Side, det er ikke min Sag. Som den, der vil botanisere, maa gribe om
                    Brændenælder saavel som om Roser, saaledes maa den, der vil studere
                    Litteraturen, vænne sig til med Naturforskerens og Lægens uforfærdede Øje at se
                    alle Former af Menneskevæsenet i deres Forskjellighed og deres indre Sammenhæng.
                    Om Planten stikker ¶6Jegeller dufter, gjør den ikke mere eller mindre
                    interessant ; men Botanikerens rolige Interesse parrer sig gjerne og let med den
                    rent menneskelige Glæde ved Blomsternes Skjønhed.</p>
                <p>Idet jeg psykologisk følger de dybere Bevægelser i Litteraturen fra Land til
                    Land, forsøger jeg at sammenpresse det flydende Materiale ved en Paavisning af,
                    hvorledes det fra Tid til anden krystalliseres i en eller anden tydelig og
                    fattelig Type. Overfor denne Bestræbelse frembyder denne Periode af tysk
                    Litteratur en overordenlig Vanskelighed. Det Typiske lader sig næsten ikke
                    paapege, fordi det netop er denne Poesis Ejendommelighed at være uden faste
                    typiske Former. Den er ikke plastisk, men musikalsk. Den franske Romantik
                    frembringer faste Skikkelser, den tyskes Ideal er ikke en Skikkelse men en
                    Melodi, ingen enkelt Form men en uendelig Higen, og skal den benævne sin
                    Længsels Gjenstand, vælger den Udtryk som »et hemmeligt Ord«, »en blaa Blomst«,
                    »Skovensomhedens Trylleri«. — Men disse Betegnelser ere Stemningsudtryk, og til
                    enhver Stemning svarer en bestemt psykologisk Tilstand. Opgaven er at føre
                    enhver Stemning, Følelse eller Længsel tilbage til den Gruppe af Tilstande,
                    hvortil den hører. Tilsammen danner denne Gruppe en Sjæl. Og med en kraftigt
                    udpræget Ejendommelighed staar en saadan Sjæl i Litteraturen som Repræsentant
                    for mange, der levede uden selv at kunne skildre deres Væsen, men som gjenfandt
                    deres Væsen i Skildringen. Saaledes vil maaske den Paavisning lykkes, at
                    Karaktertypen ikke undslipper os, fordi Digteren giver sig til at male Landskab
                    paa Landskab istedenfor at fremstille kraftige Personligheder, eller fordi han
                    opløser sine Digte i den Grad i Musik, at han tilsidst kun bruger
                        <em>Allegro</em> eller <em>Rondo</em> som Overskrifter, men at disse
                    Landskabers ganske særegne Karakter og Naturen af denne Ordmusik er et
                    betegnende Symptom paa en Sjælstilstand, der med tilnærmelsesvis stor
                    Nøjagtighed lader sig bestemme.</p>
                <p>Læserne af dette Værks første Bind kjende Planen for det Arbejde, jeg har foresat
                    mig. De vide, at jeg vil skildre Aarhundredets Litteraturbevægelse, den spirende
                    og stigende Reaktion, først i dens Principer, saa i dens Gang til dens
                    Kulmination. Jeg vil saa vise, hvorledes den mødes af det fra forrige
                    Aarhundrede kommende frisindede Pust, der svulmer til en Storm og kaster
                    Modstanden overende. Ikke at det nittende Aarhundredes Frisind nogensinde er
                    identisk med det attendes; heller ikke saaledes at forstaa, som om Digtekunstens
                    Former eller Videnskabens Ideer nogensinde bar det foregaaende Aarhundredes
                    Præg; hverken Voltaire, Rousseau eller Diderot, hverken Lessing eller Schiller,
                    hverken Hume eller Godwin fejre nogen Gjenopstandelse ; men de blive hævnede paa
                    deres Modstandere.</p>
                <p>I det Store og Hele betragtet er den tyske Romantik Reaktion. Som aandelig,
                    poetisk- filosofisk Reaktion indeholder den ligefoldt talrige Spirer til ny
                    Udvikling, utvivlsomme Frembringelser af den Fremskridtets Aand, der omdannende
                    skaber Nyt, flyttende Skranker indvinder Jordsmon.</p>
                <p>De ældre Romantikere begynde alle uden Undtagelse som Oplysningens Apostle. De
                    indføre i den tyske Poesi en ny Tone og give deres Værker en ny Farve,
                    gjenopvække desuden Folkevisernes, Folkeeventyrenes og Folkebøgernes Stemninger
                    og Motiver. De virke fra først af befrugtende paa den tyske Videnskab ; de
                    germapistiske Studier, de historiske, ethnografiske og juridiske Forskninger,
                    den romanske og indiske Filologi, de naturfilosofiske Systemer og Drømmerier faa
                    deres oprindelige Indskydelse fra Romantiken. Poetisk have Romantikerne beriget
                    deres Folks Stemningsliv, om de end hyppigere have givet sygelige end sunde
                    Stemninger Udtryk. Kritisk have de oprindeligt med Held tilstræbt Udvidelse af
                    den aandelige Synskreds. I Samfundslivet have de fra først af svoret al død
                    Vedtægt i Forholdet mellem de to Kjøn et uforgængeligt Had. Religiøst have de
                    bedste iblandt dem i deres første Ungdom arbejdet for Inderliggjørelse af det
                    Følelsesliv, som har det Oversanselige til Gjenstand. Politisk begyndte de,
                    forsaavidt de ikke var ligegyldige, i Reglen som abstrakte Republikanere; dog
                    stræbte de trods deres Universalisme efter at løfte og styrke den tyske
                    Nationalfølelse.</p>
                <p>Desværre fik deres Forfølgen af alle disse skjønne Øjemed en sørgelig Udgang.
                    Hvad der vil blive staaende gjennem Tiderne af Tysklands Romantikere er ikke
                    meget: nogle mesterlige Oversættelser af A. W. Schlegel, nogle Digtninge af
                    Tieck, en Haandfuld lyriske Poesier af Harden berg, en anden af Eichendorff,
                    nogle Afhandlinger af Friedrich Schlegel, nogle mindre Arbejder af Amim og
                    Brentano, en Gruppe Noveller af Hoffmann, endelig nogle geniale Dramer og nogle
                    Fortællinger af højeste Rang, som skyldes den store, dybe Særling Heinrich von
                    Kleist. løvrigt er Romantikernes Livsgjeming svunden ud af den nulevende Slægts
                    Erindring. Deres Stræben er, set i denne Afstand, som gaaet op i Røg. Sprogligt
                    har Romantiken ved Billeder uden sanselig Bestemthed, ved Misbrug af Udtryk for
                    det Selsomme, Dæmrende, Hemmelighedsfulde, ved archaistiske Former og Vendinger,
                    ved den Hensigt at være uforstaaelig for de almindelige oplyste Mennesker mindre
                    beriget end forringet og fordærvet de poetiske Kunstmidler og den digteriske
                    Stil. Paa det poetiske Omraade løber Romantiken ud i hysterisk Andagt og blaa
                    Dunst; paa det sociale Omraade har den kun behandlet et eneste Forhold, et
                    Forhold af Privatlivet, det imellem Kjønnene og hyppigst med uordentlig og usund
                    Lidenskabelighed uddelt Slag i Luften. Den har her ikke Menneskeheden, men kun
                    nogle aristokratisk begunstigede Kunstnernaturer for Øje. Hvad det religiøse
                    Forhold angaar, række alle de fra først af poetisk og sædeligt saa revolutionære
                    Romantikere Halsen frem, saasnart de øjne Aaget. Og i Politiken er det dem, der
                    dirigere Wienerkongressen og forfærdige dens Manifester, afskaffende Folkenes
                    Tænkefrihed mellem en Kirkefest i Stefanskirken og en Østersdiner hos Fanny
                    Eisler.</p></div>
            <p>Jeg vil i det Hele sparsomt […] (1873:7 / 1891:2-8)</p>
        </div>

        <div id="hs2_0003">
            <h1>Omarbejdelse</h1>
            <h2>***</h2>
            <p>[…] været mere end de <span class="ud">tydske, som Mennesker, som Aander langt
                    mindre. Dette Sidste gjælder ei blot om denne Periode, men for hele dette
                    Aarhundrede overhovedet og absolut. Sammenlign Tieck og Oehlenschläger eller
                    sammenlign et Øieblik i Deres Tanker de Moderne: Lenau, Auerbach, Spielhagen,
                    Paul Heyse med Blicher, Hostrup, Andersen, Bjørnson, og De vil lægge Mærke til
                    følgende: hos den tydske Forfatter som Tieck eller Auerbach, (jeg tænker her
                    nærmest paa Tiecks ikke-romantiske Periode), er der</span> i hver nok saa lille
                […] (1875:11)</p>
            <p>
                <strong>></strong>
            </p>
            <p>[…] været mere end de <span class="ind">tyske, som Aander mindre. Hos den tyske
                    Forfatter er der i Regelen</span> i hver nok saa lille […] (1891:12)</p>
        </div>

        <div id="hs2_0004">
            <h1>Omarbejdelse</h1>
            <h2>***</h2>
            <p>[…] Digtere som <span class="ud">Winther eller Andersen ere ligesaa fuldkomne i deres
                    første Arbeider som i deres sidste. Hos Andre ophører den poetiske Production i
                    en Alder, hvor man maatte vente, den først ret skulde til at udfolde sig, som
                    hos Hostrup og Richardt. Talentet faaer</span> undertiden med […] (1873:12)</p>
            <p>
                <strong>></strong>
            </p>
            <p>[…] Digtere <span class="ind">som Oehlenschläger, Winther eller Andersen ere ligesaa
                    fuldkomne i deres Ungdoms Arbejder som i deres kraftige Alders. Talentet
                    faar</span> undertiden med […] (1891:13)</p>
        </div>

        <div id="hs2_0005">
            <h1>Omarbejdelse</h1>
            <h2>***</h2>
            <p>[…] poetiske Ungdoms Slængkappe. <span class="ud">Selv de yngste Forfattere
                    hertillands gaae af Veien for Tidens Ideer. Sammenligner De f. Ex. en af vore
                    Yngre som Bergsøe med en af Tydsklands Yngre som Spielhagen, da ligger
                    Forskjellen ikke saa meget i den tydske Forfatters unegteligt betydeligere
                    Evner, nei Spielhagen er en Bergsøe med Ideer – med vor Tids Ideer. Han er
                    bevæget af alle Tidsalderens Problemer, forløfter sig undertiden paa dem, men
                    bringer dem altid sin Tids Bevidsthed nærmere. Læg derimod Mærke til, hvad
                    Bergsøe polemiserer imod. Mod Adelsaristokratiet, som han spotter i sine Digte,
                    mod den katholske Religion, som han spotter i sine Romaner. Denne Kamp har sin
                    store Betydning i Livet, hvor disse Magter endnu spille en kraftig Rolle; men
                    det er hundrede Aar siden, at den i Litteraturen var interessant. Disse Magter
                    høre til Litteraturens Døde, og det er ikke Umagen værd at slaae de Døde ihjel.
                    Altsaa gjennemgaaende: de tydske Forfattere have næsten overalt, hvor de i dette
                    Aarhundrede</span> kunne sammenlignes med […] (1873:12-13)</p>
            <p>
                <strong>></strong>
            </p>
            <p>[…] poetiske Ungdoms Slængkappe.</p>
            <p><span class="ind">Gjennemgaaende gjælder det, at Tysklands romantiske Forfattere
                    næsten overalt, hvor de</span> kunne sammenlignes med […] (1891:13)</p>
        </div>

        <div id="hs2_0006">
            <h1>Omarbejdelse</h1>
            <h2>***</h2>
            <p>[…] let at fatte. <span class="ud">Enhver dømmer i slige Sager efter sit Naturel og
                    sin Smag. Jeg for min Part vil ikke lægge Dølgsmaal paa, at min Synsmaade her er
                    temmelig afvigende fra den gjængse. Det forekommer mig, at vi</span> for en stor
                Del […] (1873:15)</p>
            <p>
                <strong>></strong>
            </p>
            <p>[…] let at fatte. <span class="ind">Den har imidlertid</span> for en stor Del […]
                (1891:15)</p>
        </div>

        <div id="hs2_0007">
            <h1>Udeladelse</h1>
            <h2>En række mindre enkeltstående sætninger eller dele af sætninger fra udeladelsen
                optræder spredt i resten af indledningen i 2.-udgaven</h2>
            <p>[…] mindre plastisk Charakter.</p>
            <div class="ud">
                <p>Joseph de Maistre er den franske Reactions mest udprægede Romantiker. Jeg vender
                    tilbage til den tydske Retning. Overfor den Methode, jeg følger, frembyder denne
                    Periode af tydsk Litteratur tilsyneladende en overordentlig Vanskelighed.
                    Methoden bestaaer, som De veed, i psychologisk at følge de dybere Bevægelser i
                    Litteraturen fra Land til Land og vise, hvorledes fra Tid til anden det flydende
                    Materiale sammenpresses, krystalliseres i en eller anden tydelig og fattelig
                    Type. Dette Typiske er det her mindre let at paapege, fordi det netop er denne
                    Poesies Eiendommelighed at være uden faste typiske Former. Den er ikke plastisk,
                    men musikalsk. Den franske Romantik frembringer faste Skikkelser, den tydskes
                    Ideal er ikke en Skikkelse men en Melodi, ingen enkelt Form men en uendelig
                    Higen, og skal den benævne sin Længsels Gjenstand, vælger den Udtryk som »et
                    hemmeligt Ord«, »en blaa Blomst«, »Skoveensomhedens Trylleri«. – Men disse
                    Betegnelser ere Stemningsudtryk, og til enhver Stemning svarer en bestemt
                    psychologisk Tilstand. Opgaven er at føre enhver Stemning, Følelse eller Længsel
                    tilbage til den Gruppe af Stemninger, hvortil den hører. Tilsammen danner denne
                    Gruppe en Sjæl. Og med en kraftigt udpræget Eiendommelighed staaer en saadan
                    Sjæl i Litteraturen som Repræsentant for mange, der levede uden selv at kunne
                    skildre deres Væsen, men som gjenfandt deres Væsen i Skildringen. Saaledes vil
                    det maaskee lykkes mig at vise Dem, at Charaktertypen ikke undslipper os, fordi
                    Digteren giver sig til at male Landskab paa Landskab istedenfor at fremstille
                    kraftige Personligheder, eller fordi han opløser sine Digte i den Grad i Musik,
                    at han tilsidst kun bruger Allegro eller Rondo som Overskrifter, men at disse
                    Landskabers ganske særegne Charakter og Naturen af denne Ordmusik er et aldeles
                    præcist Symptom paa en Sjælstilstand, der med tilnærmelsesvis stor Nøiagtighed
                    lader sig bestemme.</p>
                <p>For ret at forstaae denne tydske Romantik maa man opfatte den under fire
                    Synspunkter: poetisk, socialt, religiøst og politisk. Paa det poetiske Gebet
                    løber den ud i hysterisk Andagt og blaa Dunst; paa det sociale Omraade har den
                    kun behandlet et eneste Forhold, et Forhold af Privatlivet, det imellem Kjønnene
                    og hyppigst med uordentlig og usund Lidenskabelighed uddelt Slag i Luften. Den
                    har her ikke Menneskeheden, men kun nogle aristokratisk begunstigede
                    Kunstnernaturer for Øie. Hvad det religiøse Forhold angaaer, række alle de i
                    Poesien saa revolutionære Romantikere Halsen frem, saasnart de øine Aaget. Og i
                    Politiken er det dem, der dirigere Wienercongressen og forfærdige dens
                    Manifester, afskaffende Folkenes Tænkefrihed mellem en Kirkefest i
                    Stephanskirken og en Østersdiner hos Fanny Elsler.</p>
            </div>
            <p>Man sige længe nok […] (1873:19-21 / 1891:19)</p>
        </div>

        <div id="hs2_0008">
            <h1>Omarbejdelse</h1>
            <h2>***</h2>
            <p>[…] de gode og sunde Elementer af <span class="ud">Romantiken, som vi have tilegnet
                    os. Tro ikke dem, der sige saaledes! Romantiken var forgiftet i sine Kilder.
                    Troer man en Flod, der har saadanne Bestanddele i sig ved sin Munding, førte
                    Guld med sig ved sit Udspring? Se, hvorledes disse Mænd ende, og begrib af den
                    Bue, de beskrive, hvad det var for Impulser, de gav. Hvad var han, den Steffens,
                    der kom herind og bragte os den Ild, han havde hentet fra den tydske
                    Himmel?</span> En ærlig og blødagtig […] (1873:21)</p>
            <p>
                <strong>></strong>
            </p>
            <p>[…] de gode og sunde Elementer af <span class="ind">den tyske Romantik, vi have
                    tilegnet os. Man se, hvorledes de tyske Romantikere ende, og begribe, at der i
                    Romantiken fra først af var dulgt et reaktionært Princip, der tvang deres
                    Løbebane ud i den Bue, den beskrev.</span></p>
            <p><span class="ind">Friedrich Schlegel, engang Forfatter af »Luinde«. Fichtes '
                    fritænkerske Beundrer, der i sit »Forsøg angaaende Republikanismens Begreb«
                    havde kaldt den demokratiske Republik, endog med Stemmeret for Kvinderne, den
                    eneste fornuftige Statsform, omvender sig til Katholicismen, bliver Mystiker i
                    Orthodoxiens Tjeneste og stræber i sine senere Skrifter at bane den reaktionære
                    Enevoldsmagt Vej. Novalis og Schleiermacher, der begge oprindeligt udvise en
                    Blanding af Pantheisme og Pietisme, af Spinoza og Zinsendorf, fjerne sig stadigt
                    mere fra Spinoza og nærme sig Rettroenheden stedse mere: S[c]hleiermacher
                    fornegter i sit senere Liv sine af den reneste Begejstring dikterede »Breve om
                    Lucinde«, Novalis — der som Yngling i sine Breve kalder sig »i Stand til enhver
                    Art Oplysning[«], ønsker at komme til at opleve «en ny Bartholomæusnat for
                    Despoti og Fængsler«, nærer republikanske Sympathier og i Anledning af Anklagen
                    mod Fichte for Atheisme bemærker: »den vakre Fichte strider egentlig for os
                    alle« — ender med at prise Kongen som jordisk Fatum, fordømme Protestantismen
                    som revolutionær, prise Pavens verdslige Magt og forherlige Jesuitismens Aand.
                    Fouqué, Ridderen uden Frygt og Dadel, er tilsidst ikke andet end en Heldøre, der
                    Don Quichote-agtigt sværmer for Tilbageførelsen af Lehnstidens Tilstande.
                    Clemens Brentano, engang den overgivneste Poet, i Liv som i Digtning altid paa
                    Fejdefod imod al nedarvet Vedtægt, bliver en hysterisk synsk Nonnes enfoldige
                    Sekretær og fylder fem Aar igjennem hele Bind med Anna Katherina Emmerichs
                    Betragtninger. Zacharias Werner er en Variant af den samme romantiske Type. Fra
                    først af er han Oplysningens Mand, gaar imidlertid hurtigt over i en moralsk
                    Opløsningstilstand; han forherliger først Luther, bliver saa Katholik og
                    tilbagekalder denne Forherligelse, bliver endelig Præst og forener i sit Liv som
                    i sine følsomt-skamløse Digtninge og Prædikener den raaeste Sanselighed med
                    gejstlig Salvelse. — Eller hvad var han, den Steffens, der stormede den
                    romantiske Himmel, bragte Romantikens Ild til Danmark og: satte Sindene i saa
                    voldsom Bevægelse, at han blev tvungen til at forlade sit Fædreland?</span> En
                ærlig og blødagtig […] (1891:19-21) </p>
        </div>

        <div id="hs2_0009">
            <h1>Omarbejdelse</h1>
            <h2>***</h2>
            <p>[…] den kronragede Hyæne, <span class="ud">Forfatteren af »Den christelige</span>
                Mystik«, den Bog, som Kierkegaard […] (1873:24-25)</p>
            <p>
                <strong>></strong>
            </p>
            <p>[…] den kronragede Hyæne, <span class="ind">der under den store Revolution havde
                    istemmet sin »Triumfsang over Roms Fald og det hellige romerske Riges Undergang«
                    senere taget stor og ærefuld Del i Vækkelsen af den tyske Folkeaand under Kampen
                    mod Napoleon, bliver Forfatter af «Den kristelige</span> Mystik«, den Bog, som
                Kierkegaard […] (1891:23-24)</p>
        </div>

        <div id="hs2_0010">
            <h1>Udeladelse</h1>
            <h2>***</h2>
            <p>[…] under deres Kjærtegn.</p>
            <p><span class="ud">Se saaledes er det, at Romantiken ender, og det er dens Kilder, som
                    ved Aarhundredets Begyndelse afgave Ungdomskilden for vor Litteratur.</span>
                (1873:26 / 1891:25)</p>
        </div>
        <!-- slut kap. 1 (1. udgave) / Indledning (2. udgave) -->


        <!-- start kap. 2 (1. udgave) / Kap. 2 (2. udgave) -->
        <div id="hs2_0011">
            <h1>Omarbejdelse</h1>
            <h2>***</h2>
            <p>[…] til historiske Ideer<span class="ud">, af Troen paa Fremskridt og Frihed som
                    historiske Magter. Den Enkeltes Forhold til Menneskeheden, Selvets Opofrelse for
                    Ideen</span> staaer i denne Litteratur […] (1873:28-29)</p>
            <p>
                <strong>></strong>
            </p>
            <p>[…] til historiske Ideer<span class="ind">. Den Enkeltes Forhold til Staten,
                    Opofrelsen af den personlige Egenmægtighed og Originalitet, idet Jeget spændes
                    for Statsvognen,</span> staar i denne Litteratur […] (1891:27-28)</p>
        </div>


        <div id="hs2_0012">
            <h1>Omarbejdelse</h1>
            <h2>En betydelig række enkeltstående sætninger eller dele af sætninger fra de
                omarbejdede afsnit er at finde i de omgivende kapitler i 1.- og 2.-udgaven</h2>
            <!-- noget upræcist formuleret -->
            <p>[…] de Christne til Mennesker«. <span class="ud">Hos Ingen naaer Grækomanien en
                    saadan Høide som hos Hølderlin. Hans hele Forfattervirksomhed og hans hele Liv
                    er kun en lang Længselsklage efter det tabte Hellas. Om Tydskerne siger han, at
                    de »staae som Gjæs med platte Fødder i det moderne Vand og afmægtigt stræbe at
                    flagre op mod den græske Himmel«. Han kalder dem Barbarer, der ved Flid og
                    Videnskab og selv ved Religion ere blevne endnu mere barbariske. Han jubler over
                    Franskmændenes Seire, over »Republikanernes Kjæmpeskridt«, haaner alle »det
                    politiske og geistlige Würtembergs og Tydsklands og Europas Lumperier«, spotter
                    Tydskernes »bornerte Huslighed« og klager over deres Følelsesløshed for fælles
                    Ære og fælles Eiendom. »Jeg kan,« siger han, »ei tænke mig noget Folk mere
                    sønderrevet end de Tydske. Haandværkere seer Du, men ingen Mennesker, Tænkere,
                    men ingen Mennesker, Præster, men ingen Mennesker, Herrer og Trælle, Unge og
                    Satte, men ingen Mennesker«. –</span> Man veed […] (1873:30)</p>
            <p>
                <strong>></strong>
            </p>
            <p>[…] de Kristne til Mennesker«.</p>
            <div class="ind">
                <p>Først og fremmest gjælder det nu for os om at efterspore hin Stjernes Kosmogoni,
                    det frie, romantiske Jegs Tilblivelseshistorie. Tysklands største Aander have
                    alle staaet Fadder til dets Fødsel.</p>
                <p>Det moderne tyske Aandsliv blev grundlagt af Lessing. Tankeklar, viljesstærk og
                    udrustet med en levende Drift til Virksomhed, som han var, blev han paa alle
                    Omraader, hvor han greb ind, Reformator. Med fuld Bevidsthed om, hvad han
                    gjorde, oplyste og opdrog han det tyske Samfund. Hans Væsen var mandig
                    Selvstændighed og rastløs Kamplyst. Hans personlige Ideal, som det aabenbarer
                    sig i hans Liv og hans Værker, er den stolte Uafhængighed og den lyse
                    Menneskekjærlighed, der overvinder alle konfessionelle Forskjelle. Saaledes blev
                    hans Jeg, saa ensom han end stod i sin Tid, til en Lysets Kilde. Han blev »den
                    tyske Prosas Prometheus«. Hans Stordaad var den, for alle følgende Tider at
                    udløse den tyske Dannelse af Theologiens Svøb, som Luther havde udløst den af
                    Papismens. Hans Liv og hans Kritik var Handling, og Poesiens Væsen blev for ham
                    ogsaa Handling. Han fremstillede Karakterer, som var bevægede af dramatisk
                    Lidenskab. Han hævdede i Modsætning til den theologiske Lære om Straf og
                    Belønning det at gjøre det Gode for det Godes Skyld som den højeste Sædelighed.
                    Og Verdenshistorien blev ham en Menneskeslsegtens Opdragelse. Vel er hos ham
                    selve Ordet Opdragelse forsaavidt bragt pædagogisk, som han vidste, at Læserne
                    ikke kunde forestille sig en Udvikling uden en guddommelig Opdrager; men
                    ligefuldt er Ideen om den naturlige Udvikling ikke en Ide, med hvilken han er
                    fortrolig. Historien er for ham Oplysningens Historie. Jeget er ham ikke Natur,
                    men ren Aand.</p>
                <p>I Grunden er det Bedste i hans Væsen den nu opdukkende Gruppe af Romantikere
                    fuldstændigt fremmed, mere fremmed end hvilkensomhelst anden tysk Storheds
                    Væsen, Schiller end ikke undtaget. Da det imidlertid var hans Elever, Mænd som
                    Nicolai, Engel, Garve, Schiütz, der fra Oplysningsstandpunktet var de begyndende
                    Romantikeres arge Fjender og hensynsløse Forfølgere, saa laa den Tanke nær at
                    udskille Lessings store Navn fra Forbundet med dem. Det skete i en Afhandling af
                    Friedrich Schlegel, som fremhæver Lessings store, vide Blik og forøvrigt lægger
                    hele Vægten paa det Uregelmæssige hos ham, det dristigt Revolutionære, det
                    Usystematiske, det Paradoxe, betoner hans krigeriske Vid og fremsøger Alt, hvad
                    der hos ham kunde udlægges som Cynisme. Paa en blot og bar Forstandens Heros
                    kunde Romantikerne jo ikke beraabe sig som paa en Forgjænger; de forsøgte derfor
                    at betegne Næringsstoffet i hans Værker som blot Krydderi, som Saltet, der
                    bevarer mod Forraadnelse.</p>
                <p>Langt mere skyldte Romantikerne Herder. Saavel ved deres Fortsætten af Sturm-und-
                    Drang Perioden som ved deres Evne til Forstaaen og Gjengiven af Verdenspoesien
                    nedstamme de fra ham. I Herders Aand spirede jo det nye Aarhundrede, som
                    Lessings Aand havde afsluttet det gamle. Han sætter Vorden og Voxen over Tænken
                    og Handlen. For ham er det sande Menneske ikke blot et tænkende og sædeligt
                    Væsen, men et Stykke Natur. Han elsker overalt det Oprindelige og vurderer det
                    højest; han foretrækker Anskuelsen for Forstanden og vil overvinde
                    Indskrænketheden ikke ved Forstand men ved Oprindelighed. Det anskuende Menneske
                    er ham det menneskeligste. Hans eget Geni var Modtagelighed. Han udvidede sit
                    Jeg til Forstaaen af alt Oprindeligt, men begreb i Kraft af Følelse og optog paa
                    denne Maade en Fylde af Menneskeliv og Folkeliv i sin Sjæl.</p>
                <p>Fra ham faa Romantikerne det, der er værdifuldest ved deres Kritik, den alsidige
                    Modtagelighed, der ytrer sig som Drift til at oversætte og forklare; fra ham faa
                    de den første Tilskyndelse til videnskabelig Udforskning af vesterlandske og
                    østerlandske Sprog, fra ham udgaar deres Kjærlighed til det Folkelige i den
                    hjemlige som i den fremmede Skriftverden, til spanske Romancer og til
                    Shakespeareske Dramer. Herder forstod ud fra Helheden som Goethe efter ham. Hans
                    dybtskuemde Forstaaelse af Folkeslagenes Ejendommelighed bliver hos Goethe til
                    genialt Snarsyn overfor det Typiske i Naturen for endelig hos Schelling at
                    forherliges som intellektuel Anskuelse. Til ham lader Romantikernes Uvilje mod
                    Formaalsbegrebet sig føre tilbage. Hans historiske Opfattelse medførte, at
                    Begrebet Formaal blev udvist af Historien; det Skete har Aarsager og lyder Love,
                    men lader sig ikke forklare ved noget endnu ikke Indtraadt, et Formaal. Kun at
                    Romantikerne overførte Formaalsløsheden paa det personlige, sjælelige Omraade.
                    For dem er Formaalsløshed et andet Udtryk for den romantiske Genialitet: det
                    geniale Menneske lever uden bevidste Hensigter; Formaalsløshed er Lediggang og
                    Lediggangen de Udkaames Kjendetegn og Forret. Herder selv var vidt fjernet fra
                    denne Karikatur af en Verdensanskuelse. Men fra ham stammer en ny Opfattelse af
                    det geniale Jeg, den, at Geniet er det Umiddelbare o: bestaar i en vis Evne til
                    uden nogen Opfatten i abstrakte Begreber at fornemme og anskue. Det er denne
                    Opfattelse af det Geniale, der hos Romantikerne bliver til Ringeagt for al
                    Erfarings-Methode i Videnskaben og til Godkjenden af de særeste Luner i
                    Kunsten.</p>
                <p>Goethe var Opfyldelsen af alle de Løfter, Herder havde givet. For ham var
                    Mennesket ikke blot theoretisk det sidste Led i Natur-Altet, men i hans Digtning
                    fremstod Menneskene som Naturer og i sin Forskning sporede han med sit Geniblik
                    den almindelige Udviklings Love. Hans eget Jeg var en Mikrokosme og tog sig
                    ogsaa for de mest skarpsynede blandt hans yngre Samtidige saaledes ud; »Goethe
                    er ét med Livet selv, « siger Rahel. Og saa dyb var hans Indsigt i Naturen, saa
                    helt var han en levende Protest mod enhver Overnaturlighedstro, at han efter
                    Evne berøvede Geniet dets Præg af Ufattelighed og Fornuftstridighed, idet han i
                    sit Levnet »Digtning og Sandhed« forklarede sit eget Geni, det dybeste og mest
                    omfattende i Tidsalderen, som et ved Omstændighederne udviklet Naturprodukt, og
                    saaledes skabte den Type af litterær Kritik, som Romantikerne stræbte imod.</p>
                <p>Fra Goethe modtog den unge Slægt Forestillingen om den store, frie Personligheds
                    Eet og Værd. Han havde altid levet sit eget Liv og altid aandet med fulde
                    Lunger. Han havde uden nogensomhelst Polemik mod bestaaende Samfandstilstande
                    omformet de Forhold, i hvilke han befandt sig, efter sin personlige Fornødenhed.
                    Han bliver Sjælen i det ungdommelige og livsglade weimarske Hof, og med Geniets
                    og Ungdommens Overmod river han denne Kreds med sig ind. i en Hvirvel af
                    Fornøjelser, Fester, Skovture, Skøjteløb og Maskerader under en vild Naturglæde,
                    der snart forklares, snart »formørkes« af mere eller mindre letsindige
                    Kjærlighedshistorier. Jean Paul skriver til en Ven, at han kun mundtligt kan
                    skildre ham Weimars Sæder. Naar man betænker, at allerede det, at man løb paa
                    Skøjter, var Weimars ærbare Filistre en Skandale, vil man ikke undre sig over
                    den gamle Wielands arrige Udbrud, at det kun syntes at gjælde om »at brutalisere
                    den bestialske Natur.« Saa var det, at den blide og fine Kokette, Fru V. Stein,
                    ti Aar i Træk blev Goethes Muse, Originalen til Leonore og Ifigenia. Og stor
                    blev Forargelsen, da Goethe i sit Hus optog Christiane Vulpius, den unge Pige,
                    til hvis Nærhed han trængte, og der trods sine Mangler aldrig forbitrede ham
                    Livet ved at stille Fordringer til ham, og levede atten Aar med hende, inden han
                    legitimerede sin Forbindelse.</p>
                <p>Hvad Tyskerne kalde Lidenskabens <em>Freigeisterei</em>, dens Frihedsfølelse og
                    Oprørsdrift havde været Udgangspunktet i Goethes som i Schillers
                    Ungdomsdigtninger. De bæres af en og samme Grundstemning: Trods. De er
                    revolutionære Udbrud og revolutionære Experimenter. Goethes »Die Geschwister«
                    experimenterer med Elskov mellem Søskende. Hans »Stella« ender i sin oprindelige
                    Form som Forsvar for Dobbelt-Ægteskab, og paa samme Vis skildrer Jean Paul i
                    »Sieben-käs» Bigami som en Sag, Geniet har Lov til at begaa, naar det føler sig
                    trykket af den først indgaaede Forpligtelse. «Götz» er det geniale Individs
                    tragiske Undergang i Kamp mod en slap og fordærvet Tidsalder. Schillers «Die
                    Räuber« med sin Vignet »In tyrannos« og sit Motto af Hippokrates »Hvad
                    Laegemidler ikke helbrede, det hebreder Jernet, hvad Jernet ikke heltreder, det
                    helbreder Ilden« er en Krigserklæring mod Samfundet. Karl Moor er den
                    højhjertede Idealist, der i »Kastrat-Aarhundredet« nødvendigvis maa gaa
                    tilgrunde som Forbryder. Schillers »Røvere« ere ikke Banditer, men
                    Revolutionære. De ville ikke plyndre men straffe; de udskille sig fra Samfundet
                    for at hævne sig paa det for begaaet Uret. Endnu mere personligt udtalt er
                    Schillers Trods i de Digte fra hans første Periode, som han skrev under
                    Inspiration af sin Forbindelse med Fru von Kalb. De ere omarbejdede og aldeles
                    forvanskede i den gjængse Udgave. Man maa søge dem i en af de store
                    historisk-kritiske Udgaver. I det Digt, som senere fik Titelen »Der Kampf«, men
                    som oprindeligt bar Overskriften «Freigeisterei der Leidenschaft» hedder
                    det:</p>
                <p> Woher dies Zittern, dies unnennbare Entsetzen,<br/> Wenn mich dein liebevoller
                    Arm umschlang?<br/> Weil Dich ein Eid, den auch nur Wallungen verletzen,<br/> In
                    fremde Fesseln zwang? </p>
                <p> Weil ein Gebrauch, den die Gesetze heilig prägen,<br/> Des Zufalls schwere
                    Missethat geweiht?<br/> Nein — unerschrocken trotz' ich dem Bund entgegen,<br/>
                    Den die errothende Natur bereut. </p>
                <p> O zittre nicht — Du hast als Sülnderin geschworen,<br/> Ein Meineid ist der Reue
                    fromme Pflicht,<br/> Das Herz war mein, das Du vor dem Altar verloren,<br/> Mit
                    Menschenfreuden spielt der Himmel nicht. </p>
                <p>Saa pudsigt, som dette naive Sofisteri kan lyde, saa urimelig som Forsikringen
                    er, at Himmelen ikke skulde tillade sig at lege en Smule med Menneskets Glæder,
                    saa utvetydig er her Tendensen, og som Hettner (3, I, 375) slaaende har
                    hemærket, siger Don Carlos næsten enslydende »Min Elskovs Rettigheder ere ældre
                    end Alterets Formler«</p>. <p>Til den unge Dronning Elisaheth var Charlotte von
                    Kalb Forbilledet. Denne Dame, som beherskede Schillers første Ungdom, var bleven
                    tvungen til Ægteskab af sine Forældre. I Aaret 1784 lærte Schiller hende at
                    kjende, og i 1788 drøftede de endnu den Plan for bestandigt at forene deres
                    Skjæbne. Kort efter at Schiller havde forladt hende, blev hun Jean Pauls
                    Elskerinde. (Caroline Schlegel kalder hende i Spøg Jeanette Pauline.) Han
                    beskriver hende saaledes: »Hun har to store Egenskaber, store Øjne, som jeg
                    endnu aldrig saa dem, og en stor Sjæl.« Det er efter hans egen Tilstaaelse
                    hende, hvem han i et af sine Hovedværker har skildret som Titaniden Linda. Om
                    Linda hedder det i »Titan« (118 Zykel), at hun maa skaanes ikke blot af Hensyn
                    til sit sarte Væsen, men i sin Sky for Ægteskabet, der gaar meget vidt. Hun kan
                    ikke engang ledsage en Veninde til Alteret; hun kalder dette Retterstedet for
                    den kvindelige Frihed, det Baal, hvorpaa den skjønneste og frieste Elskov bliver
                    brændt, og siger, at Kjærlighedens Heltedigt dér i det Højeste kan blive til
                    Ægteskabets Hyrdepoesi. Forgjæves foreholder hendes forstandige Veninde hende
                    (125 Zykel), at hendes Uvilje mod Ægteskabet umuligt kan have anden Grund end
                    hendes Afsky for Præsterne - at det betyder evig Kjærlighed, og at enhver sand
                    Kjærlighed maa anse sig for evig — at man tæller ligesaa mange ulykkelige
                    Kjærlighedsforbindelser som ulykkelige Ægteskaber, om ikke flere o. s. v. Fru V.
                    Kalb selv skriver til Jean Paul: »Hvorfor angle med det Ord forføre? Jeg beder
                    Dem, skaan de stakkels Tingester og ængst ikke mere Deres Hjerte og Deres
                    Samvittighed. Naturen er saamæn stenet nok. Jeg forandrer aldrig min Tænkemaade
                    om denne Gjenstand. Jeg forstaar ikke denne Dyd og kan ikke erklære Nogen for
                    salig for dens Skyld. Religionen her paa Jorden er ikke Andet end Udviklingen og
                    Vedligeholdelsen af de Kræfter og Anlæg, som vort Væsen besidder. Ingen Tvang
                    skal Skabningen taale, men heller ingen uretfærdig Resignation. Lad kun altid
                    den kjække, kraftige, modne Menneskenatur, der er sig sin Kraft bevidst og
                    bruger sin Kraft, have sin Vilje; men Menneskeheden i vor Generation er ussel og
                    jammerlig. Alle vore Love ere Følger af den elendigste Ynkelighed og de usleste
                    Behov og sjældent engang af Klogskab. Kjærlighed behaver ingen Lov.«</p>
                <p>Der taler en stor og energisk Aand ud af dette Brev. Springet herfra og til
                    »Lucinde«s Idé er ikke stort, men Faldet herfra og til »Lucinde«s platte
                    Udførelse er dybt. Dog ret forstaas disse Udbrud først, naar man ser de
                    selskabelige Forhold, fra hvilke de udsprang, og naar man véd, at de ikke ere
                    enkelte løsrevne og tilfældige Udfald, men betingede ved de poetiske Naturers
                    gjennemgaaende Forhold til Samfundet da.</p>
                <p>De tyske Klassikeres Hovedkvarter og Samlingspunkt var dengang Weimar. Aarsagen
                    til, at saa lille en By i et lille Hertugdømme blev det, lader sig uden
                    Vanskelighed paavise. Af Tysklands to store Fyrster var Joseph den Anden altfor
                    optagen af sine rationalistiske Reformbestræbeber, altfor ivrig for
                    Forstandsoplysningen til at have nogen Interesse tilovers for den tyske Poesi,
                    og den voltairianske Friedrich af Preussen var som bekjendt altfor fransk i Smag
                    og Aandsretning til at have nogen Interesse for Tysklands Poeter. Det blev da
                    Smaahofferne, der toge sig af dem; Schiller havde sit Tilhold i Mannheim, Jean
                    Paul sit i Gotha, Goethe var bosat i Weimar. I mange Tider havde den poetiske
                    Produktion i Tyskland ikke været centraliseret. Nu blev Weimar et Midtpunkt.
                    Goethe kaldte Herder dertil; Wieland var der allerede fra 1772 af; Schiller var
                    bleven ansat i det nærliggende Jena. Weimar var da det Sted, hvor praktisk og
                    theoretisk Lidenskaben mest hensynsløst og fordomsfrit blev forgudet som poetisk
                    overfor Samfundets Konveniens. »Ak! her er Kvinder!« udbryder Jean Paul, da han
                    kommer til Weimar, »her er Alt revolutionært dristigt, og det at være Hustru
                    betyder Intet.« Wieland tager sin tidligere Elskede, Sophie v. La Roche, i Huset
                    »for at leve op igjen«. Schiller foreslaar Fru V. Kalb en fælles Rejse til
                    Paris.</p>
                <p>Saaledes begriber man, at Jean Paul under Indtrykket af Fru v. Kalbs Personlighed
                    i Weimar kunde udraabe: »Saameget er vist, en aandigere og større Revolntion end
                    den politiske og ligesaa morderisk som denne banker i Verdens Hjerte.«</p>
                <p>Hvilken Revolution? Følelsens Emancipation fra Samfundets Vedtægter, Hjertets
                    respektstridige Pukken paa sin Ret til at betragte sin Lovbog som Sædernes nye
                    Lovbog og til at omstøbe Sæderne efter Sædeligheden, undertiden efter
                    Tilbøjeligheden. Ud over dette vilde man Intet, tænkte man ikke paa Noget.
                    Praktiske eller sociale Reformer havde man ikke for Øje. Det ægte Tyske viser
                    sig her i, at man bestandig udvortes gjorde dybe Buk for enhver Regel, fra
                    hvilken man skulkede eller kneb ud. Ikke blot hævder den ældre Goethe f. Ex.
                    bestandig i direkte mundtlige Udtalelser de bestaaende Former af Kjønnenes
                    Samliv som absolut nødvendige for Kulturen. Men gjennemgaaende gjælder det, at
                    man i Bøgerne udtalte revolutionære Ideer, som man selv mere eller mindre
                    bifaldt, og saa ved Slutningen tilbagekaldte dem, idet Helten enten tilstaar sin
                    Uret, eller dræber sig selv, eller straffes for sin Trods eller ender med at
                    resignere (som Karl Moor, Werther, Tasso, Linda), ganske som de kjætterske
                    Forfattere i Middelalderen til Slutning tilføjede en Notits om, at Alt, hvad der
                    stod i Bogen, selvfølgelig burde forstaas i Overensstemmelse med den hellige
                    almindelige Moderkirkes Fordringer.</p>
                <p>I denne Kreds af Weimars begavede Kvinder er det, at Madame de Staël »Stormen
                    klædt i Skjørter«, som man har kaldt hende, under sit Besøg i Tyskland træder
                    ind. Hun staar iblandt dem som en vild og fremmed Fugl. Hvilken Foskjel paa
                    hendes Tendenser og deres Sympathier! Hos dem er Alt personligt, hos hende er
                    Alt allerede socialt. Hun er optraadt offenligt, hun slaar drabelige Slag for
                    store sociale Reformer. Disse tyske Kvinder fra Humanitetsperioden ere, selv
                    naar de gaa videst, altfor idyllisk anlagte dertil. For hende gjælder det om at
                    omforme Livet politisk; for dem gjælder det om at gjøre Livet poetisk. Den Tanke
                    at kaste Handsken til en Napoleon havde aldrig kunnet falde nogen af dem ind.
                    Hvilken Brug af en Kvindehandske, et Kjærlighedspant! Ikke
                    Menneskerettigrhederne, men Hjertets Rettigheder er det, de forstaa, og de
                    bekæmpe ikke Livets Uret, men dets Prosa. Forholdet mellem Samfundet og det
                    geniale Individ antager ikke her som i Frankrig Form af en Kamp mellem
                    individnel, revolutionær Frihed og social traditionel Nødvendighed, men Formen
                    af en Kamp imellem den Enkeltes Ønsker som Poesi, og Politik og Samfundsregel
                    som Prosa. Deraf den romantiske Litteraturs uafladelige Lovprisen af Evnen og
                    Kraften til at ønske, et Thema, hvortil især Fr. Schlegel ofte vender tilbage.
                    Det er i Virkeligheden den eneste udadgaaende Kraft, man har. Afmagten selv
                    opfattet som Kraft.</p>
                <p>Man finder den samme Beundring for Ønsket i »Enten-Eller«. »Det er derfor, at
                    Aladdin er saa styrkende, fordi dette Stykke har den geniale, barnlige
                    Dristighed i de mest forfløjne Ønsker. Hvormange er der vel, der i vor Tid i
                    Sandhed tør ønske! o. s. v.« Barnlighed og atter Barnlighed ! Men hvem kan undre
                    sig over, at Ønsket, Religionernes Moder og Daadløshedens Udtryk, blev
                    Romantikernes Stikord! Ønsket er da Poesi, Samfundet Prosa. Først ud fra dette
                    Synspunkt forstaas ogsaa Tysklands store Digteres klareste og mest lutrede
                    Værker. Goethes »Tasso« med sin Kamp mellem Statsmand og Digter, o: mellem
                    Virkelighed og Poesi, sin Skildring af Modsætningen mellem de to, der
                    fuldstændiggjøre hinanden og kun ere ulige, »fordi Naturen ikke formede én Mand
                    af dem begge«, er trods sin krystalklare Form og sin haardt tilkæmpede
                    Resignation et Produkt af den selvsamme lange Gjæring, der afgiver den
                    romantiske Skole alle dens Fermenter. »Wilhelm Meister« har ikke andet Æmne.
                    Ogsaa dette Værk fremstiller den langsomme, gradvise Forsoning og Sammensmelten
                    af det poetiske Ideal og den reale Virkelighed. Men kun de største Aander
                    formaaede at naa til denne Højde, den store Skare af fremragende, men uklart
                    stræbende Aander bleve staaende i Disharmonien. Og jo mere Poesien nu blev sig
                    bevidst som Magt, jo mere Digteren følte sig i sin Værdighed, og Litteraturen
                    blev til en lille Verden for sig med sine særegne Fag-Interesser, des mere antog
                    Kampen mod Virkeligheden den underordnede Form af Kamp mod Filisteriet (se f.
                    Ex. Eichendorffs Drama »Krieg den Philistern«). Det bliver da ikke Poesiens Sag
                    at hævde det evigt Berettigede i Friheden overfor de ydre Forholds Tyranni, den
                    hævder sig selv som Poesi overfor Livets »Prosa«. Dette er den germaniske, den
                    tysk-nordiske, det vil sige den litterært reflekterede Forstaaelse af Poesiens
                    Frihedsgjerning.</p>
                <p>»Man maa erindre, siger Kierkegaard (Begrebet Ironi S. 322), at Tieck og den hele
                    romantiske Skole traadte eller troede at træde i Forhold til en Tid, i hvilken
                    Menneskene vare aldeles ligesom forstenede i de endelige sociale Forhold. Alt
                    var fuldkommet og fuldendt i en guddommelig kinesisk Optimisme, der ingen
                    fornuftig Længsel lod utilfredsstillet og intet fornuftigt Ønske uopfyldt Skik
                    og Brugs herlige Grundsætninger og Maximer vare Gjenstand for en from
                    Gudsdyrkelse; Alt var absolut, selv det Absolute; man afholdt sig fra Polygami,
                    man gik med spidspullede Hatte, Alt havde sin Betydning. Enhver følte i Forhold
                    til sin Stilling med nuanceret Værdighed, hvormeget han udrettede, hvor stor
                    Betydning hans utrættelige Stræben havde for ham selv og det Hele. Man levede
                    ikke kvækeragtigt letsindigt uden Agtelse for Timer og Klokkeslet, slig
                    Ugudelighed søgte forgæves at indsnige sig. Alt gik sin rolige, sin afmaalte
                    Gang, selv den, der gik paa Frieri; thi han vidste jo, at han gik i lovligt
                    Ærinde og gjorde et højst alvorligt Skridt. Alt skete paa Klokkeslet. Man
                    sværmede i Naturen St. Hansdag, man var sønderknust store Bededag, man
                    forliebede sig, naar man fyldte sit tyvende Aar, man gik i Seng Kl. 10. Man
                    giftede sig, man levede for Huslighed og for sin Stilling i Staten; man fik
                    Børn, fik Familiesorger; man stod i sin fulde Manddomskraft, blev paa højere
                    Steder bemærket i sin velsignelsesrige Virksomhed, var en Omgangsven af den
                    Præst, under hvis Øjne man episk fuldbyrdede de mange skjønne Træk til et
                    hæderligt Eftermæle, som man vidste, han engang med et rørt Hjerte forgjæves
                    vilde søge at fremstamme; man var Ven i Ordets sande og oprigtige Betydning, en
                    virkelig Ven, som man var virkelig Kancelliraad.«</p>
                <p>Jeg ser ikke, at der i denne Skildring er nogetsomhelst Historisk. Naar jeg
                    undtager, at man nu ikke gaar med spidspullede, men med rundpullede Hatte, ser
                    jeg ikke, hvorfor den mindre godt skulde passe nutildags end paa enhver anden
                    Tid. Den slutter sig ikke bestemtere om én Tidsalder end om en anden. Nej det
                    Særegne ligger her kun i de begavede Aanders, i Romantikernes Opfattelse af
                    Spidsborgerligbeden. »De opfattede den filosofisk som Endeligheden,
                    intellektuelt som Indskrænketheden, ikke som vi moralsk, naar vi se den som det
                    Usle. Op imod den holdt de deres egen uendelige Længsel […] Imod dens Prosa
                    satte de deres ungdommelige Poesi, som vi mod dens Usselhed vor Mandsvilje«.*)
                    [*) Kritiker og Portræter. Anden Udgave S. 204.] Som almindelig Regel gjælder
                    det da, at de flygtede fra Samfundet og Virkeligheden med deres Længsler og
                    Tanker. Undtagelsesvis forsøgte de, som allerede antydet, dog nu og da, om end
                    ikke at virkeliggjøre deres Ideer i Livet, saa dog at skitsere, hvorledes de
                    tænkte sig Gaaden løst, hvorledes Virkeligheden skulde kunne omformes saaledes,
                    at den gik op i Poesien uden Rest.</p>
                <p>Ikke at her er Glimt af Indignation eller Initiativ som hos franske Forfattere
                    paa dette Omraade f Ex. hos George Sand, men man morer sig med at udkaste
                    revolutionære eller dog skandaløse Fantasier.</p>
                <p>Hvad Goethe havde opnaaet for sig selv, nemlig at tildanne sine Omgivelsers
                    private og sociale Forhold efter sin Personligheds Tarv, det blev for den nye
                    Generation Udgangspunktet. Man begyndte alt i Ungdommen at se Verden forsaavidt
                    fra Goethes Synspunkt. Og saa gjorde man det Maal af Frihed, som han havde
                    tilkjæmpet sig, og de Betingelser, som han havde behøvet for at naa til den
                    fulde Udfoldelse af sine Kræfter og Evner, til Gjennemsnitsmaalet eller rettere
                    til det Minimum, som ethvert nok saa ubetydeligt Talent trængte til. Man
                    forvandlede hans Naturels Fornødenheder til en Doktrin, oversaa den Forsagelse,
                    han møjsomt havde indøvet sig, og de Ofre, han havde bragt, og opstillede ikke
                    blot en Lære om Lidenskabens ubetingede Eet, men prædikede med tør Liderlighed
                    og pedantisk Letfærdighed Sansernes Frigjørelse. Et ganske andet Element end
                    Goethes mægtige Selvhævdelse gjorde desuden sin Indflydelse gjældende, og dette
                    Element var Berliner-Atmosfæren. Goethes frie Menneskelighed fik i Berlin en
                    rigelig Tilsætning af den spotske og kristendomsfjendske Aand, der havde udbredt
                    sig fra Frederik den Stores Hof, og af den Tøjlesløshed, paa hvilken hans
                    Efterfølgers Hof havde givet Exemplet.</p>
                <p>Dog Goethe og Schiller banede Romantiken Vej, ikke blot positivt ved Lidenskabens
                    »Freigeisterei«, men ogsaa negativt ved den bevidste Modsætning, hvori de i
                    deres senere Aar stillede sig til deres egen Tidsalder. Romantikernes
                    Virkelighedssky forefindes i en anden Form allerede hos dem.</p></div>
            <p>Man véd […] (1891:29-46)</p>
        </div>

        <div id="hs2_0013">
            <h1>Omarbejdelse</h1>
            <h2>***</h2>
            <p>[…] præparerede Knoklerne. <span class="ud">Og da strax efter Julirevolutionen den
                    81aarige Goethe modtog en Bekjendt med Udraabet: »Nu, hvad tænker De om den
                    store Begivenhed, Vulcanen er kommet til Udbrud«, og den Paagjældende svarte med
                    en Hjerteudgydelse om den kongelige Families Fordrivelse, afviste Goethe
                    Misforstaaelsen; han havde talt om den lige i Akademiet udbrudte videnskabelige
                    Kamp mellem Cuvier og Geoffroy de Saint-Hilaire.</span></p>
            <p><span class="ud">Herved forstaaes ogsaa</span> den store Fjernhed […] (1873:31)</p>
            <p>
                <strong>></strong>
            </p>
            <p>[…] præparerede Knoklerne.</p>
            <p><span class="ind">Sligt gjør En</span> den store Fjernhed […]</p>
        </div>

        <div id="hs2_0014">
            <h1>Omarbejdelse</h1>
            <h2>Underoverskrift</h2>
            <p>[…] paa denne Tid.</p>
            <p><span class="ud">Sit philosophisk-videnskabelige Udtryk fik denne Aandsretning i
                    Fichtes Videnskabslære.</span> Det absolute Jeg […] (1873:43)</p>
            <p>
                <strong>></strong>
            </p>
            <p>[…] paa denne Tid.</p>
            <p><span class="ind">Dog Herders, Goethes og Schillers Aand er kun en af Romantikens to
                    Hovedfaktorer. Den anden er Fichtes Filosofi. Det var den Fichte'ske Lære om
                    Jeget, der gav den romantiske Individualitet dens Præg og Sving. Sætningerne:
                    Alt, hvad der er, er for os — Hvad der er for os, kan kun være ved os — I Jegets
                    Virksomhed er al saavel sanselig som oversanselig Væren indesluttet — disse
                    Sætninger fik, idet de fra det metafysiske Omraade overflyttedes til det
                    sjælelige, en ganske ny Udtydning.</span> Det absolute Jeg […] (1891:58)</p>
        </div>

        <div id="hs2_0015">
            <h1>Tilføjelse</h1>
            <h2>Om Fichte og romantisk fantasi</h2>
            <p>[…] Aarhundredes Vilkaarlighed.</p>
            <div class="ind">
                <p>Fichtes Lære om det verdenssættende, verdensskabende Jeg stod i heftig Strid med
                    »den sunde Menneskeforstand«. Netop dette var i Romantikernes Øjne et
                    Hovedfortrin. »Videnskabslæren« var videnskabelig Paradoxi, men Paradoxet var
                    for dem Tankelivets Blomst. Endelig var denne Læres Grundtanke ligesaa radikal
                    som paradox. Den var bleven til under Indtrykket af det Forsøg, som den franske
                    Revolution havde gjort paa at forvandle den hele historisk nedarvede
                    Samfundsorden til en Fornuftstat. Jegets Eneherredømme, det var den
                    Verdensforfatning, som Fichte begreb, og derfor fandt Romantiken i Jeglæren den
                    Løftestang, med hvilken den troede at knnne løfte den gamle Verden ud af dens
                    Hængsler.</p>
                <p>Allerede hos Fichte begyndte den romantiske Forgudelse af Fantasien. Han
                    forklarede Verden ved en ubevidst, dog for en Tænker begribelig Handling af det
                    paa en Gang frie og bundne Jeg. Denne Handling er, hedder det, et Udslag af den
                    skabende Indbildningskraft. Først ved den bliver altsaa den Verden, som vi
                    opfatte gjennem Sanserne, for os til en virkelig Verden. Fra den skabende
                    Indbildningskraft udgaar da hos ham Menneskeaandens hele Virksomhed; den er den
                    Drift, der af ham betegnes som det stræbende Jegs indre Kraft. Analogien med den
                    Fantasivirksomhed, der er mægtig i Kunsten, ligger da nær. Men allerede hos
                    Fichte blev det overset, at Fantasien ingenlunde er en Skaberevne, kun en Evne
                    til at omdanne, omforme, idet dens Virksomhed kun har Forestillingernes Form,
                    ikke deres Indhold, til Gjenstand.</p>
                <p>Fichte siger, at han »ikke behøver Tingene og ikke bruger dem, fordi de ophæve
                    hans Selvstændighed og Uafhængighed af Alt, hvad der er udenfor ham«. Nær
                    beslægtet er den Sætning af Fr. Schlegel, at »et ret filosofisk Menneske maatte
                    efter Behag kunne stemme sig selv filosofisk eller filologisk, kritisk eller
                    poetisk, historisk eller rhetorisk, antikt eller moderne, ganske vilkaarligt,
                    som man stemmer et Instrument, og det til enhver Tid og i enhver Grad.«</p>
                <p>Jegets kunstneriske Almagt og Digterens Vilkaarlighed taaler efter den romantiske
                    Lære ingen Lov over sig. I denne Opfattelse ligger Spiren til den berygtede
                    romantiske Ironi i Kunsten, for hvilken Alt paa en Gang er Alvor og Spøg, og der
                    som evig Selvparodi, som forstyrrende Leg med Illusionen, der snart ophæves,
                    snart paany forsøges tilvejebragt, i mange af Romantikernes Yndlingsværker
                    tilintetgjør enhver ren Virkning.</p>
                <p>Idet nu Romantikernes Lære og Livsanskuelse saaledes bliver til ved en
                    Sammenfletten af Poesi og Filosofi, ved en Parring af Digterdrømme med
                    Tankespind, opstaar den som Produkt af rent aandelige Magter, ikke som Resultat
                    af et Forhold, hvori de stille sig til det virkelige Liv. Deraf Romantikens
                    overvættes aandige Karakter. Deraf Alt, hvad der i denne Digten om Poesi og
                    Tænken over Filosofi var Selvfordobling og Opløftelse til højere Potenser. Deraf
                    dens Leven og Aanden i en højere Verden, en anden Natur. Og dette er ogsaa
                    Oprindelsen til alt Symbolsk og Allegorisk i disse halvt digteriske, halvt
                    filosofiske Værker. Der opstod en Poesi, som havde Præget af en Religion og
                    tilsidst flød over i Religionen, og som snarere skyldte et Liv i Stemninger end
                    et Liv i aandelig Frembringen sin Tilværelse. Saaledes bliver det forstaaeligt,
                    at, som A. W. Schlegel selv har sagt, det ofte »snarere var Følelsernes luftige
                    Melodi, der blev angivet, end Følelserne selv, der blev udsungne i deres hele
                    Kraft og Fylde«. Man vilde ikke meddele Læseren selve Sagen, men en Anelse om
                    Sagen. Ikke i klart Sollys, men i Dæmringens Halvlys eller i hemmelighedsfuldt
                    skjælvende Maanelys, i det Fjerne, langt ude i Horisonten eller i Drømme øjnes
                    derfor de romantiske Skikkelser. Deraf ogsaa den romantiske Fortynden af
                    Udtrykket for det, som iagttages med Sanserne (Blitzeln, Aeugeln, Hinschatten)
                    og Sammenblandingen af Udtrykkene for forskjelligartede Sanseudtryk, hvorved
                    alle Billeder blive udviskede indtil Ubestemthed. I Tiecks »Zerbino« hedder det
                    om Blomsterne:</p>

                <p> Die Farbe klingt, die Form ertönt, jedwede<br/> Hat nach der Form und Farbe
                    Zung' und Rede.<br/> […]<br/> Sich Farbe, Duft, Gesang Geschwister nennen. </p>

                <p>Det Principielle i denne Digtning var ikke som i Sturm-und-Drang Perioden
                    Lidenskaben men Indbildningskraftens frie Spil, en Fantasivirksomhed, der ikke
                    var indskrænket af Følelse og Forstand. Den romantiske Fantasi, der nu løftes
                    paa Tronen, har den Ejendommelighed, at den ikke er bunden hverken af
                    Forstandens Love eller af Følelsens Forhold til Virkeligheden. Den højere,
                    poetiske Rækkefølge af Forestillingerne, som nu indføres, erklærer Tankelovene
                    Krig:, ja spotter dem som Spidsborgerlighed. Indfald, Griller og Luner træde i
                    Stedet. Men idet Fantasien vil undvære Virkeligheden, hævner den ringeagtede
                    Virkelighed sig ved Fantasiens Ulegemlighed eller Blodfattigdom, og idet
                    Fantasien vil byde Forstanden Trods, opstaar den pinlige Modsigelse, at dette
                    sker med fuld Bevidsthed, saa Forstanden altsaa skal uddrives med Forstand.
                    Sjældent har en poetisk Skole saaledes som denne arbejdet under Trykket af
                    bevidst Grubleri over sit eget Væsen. Fuldtbe vidst Hensigt er dens
                    Frembringelsers Kjendetegn.</p>
                <p>Fra først af tilfaldt der den romantiske Gruppe en altfor stor aandelig Arvelod.
                    Den begyndte, netop som Tyskland havde naaet sin højeste digteriske Blomstring.
                    Derfor er dens Mænd saa tidligt modne; de var Epigoner; de forefandt banet Vej.
                    De erhvervede sig tidligt saa stort et Grundfond af kunstnerisk Teknik og
                    litteraturhistorisk Viden, at ingen anden Generation i Tyskland paa langt nær
                    var begyndt med en lignende Kapital. De tilegnede sig Goethes, Schillers,
                    Shakespeares Sprog som det første Klædebon for deres Aand, og idet de fra denne
                    Begyndelse gik videre frem, frembragte de hvad Goethe har kaldt »de forcerede
                    Talenters« Tidsalder. Saa vel Studiet af virkelige Menneskekarakterer som
                    Gjennemførelsen af bestemte kunstneriske Ideer erstattedes hos dem af en urolig
                    Fantasis Vilkaarlighed.</p>
            </div>
            <p>Fælles for alle […] (1873:44 / 1891:59-64)</p>
        </div>

        <div id="hs2_0016">
            <h1>Omarbejdelse</h1>
            <h2>***</h2>
            <p>[…] Nødraabet efter Poesi og Frihed.</p>
            <div class="ud">
                <p>Den første betydeligere Production, der møder os, er Tiecks »William Lovell«.
                    Denne Romans første Del, forfattet i Tiecks 21de Aar, udkom 1795. Nu og da
                    anslaaes allerede her med Hensyn til Kunstsmagen de Strenge, som den romantiske
                    Skole senere spillede paa.</p>
                <p>William Lovell kommer til Paris (som Tieck da aldrig havde seet) og er
                    naturligvis opfyldt af stor Modbydelighed for Alt, hvad han oplever: (I. 49–52).
                    »Byen er en grim, uregelmæssig Stenhob. I hele Paris har man Følelsen af at være
                    i et Fængsel. – Man taler og snakker hele Dage uden en eneste Gang at sige, hvad
                    man tænker. – Jeg er af Kjedsomhed gaaet nogle Gange i Theatret. Tragoedierne
                    bestaae af Epigrammer uden Handling og Følelse, og Tirader, der tage sig ud, som
                    naar paa gamle Malerier Ordene hænge ud af Munden paa Personerne. Jo mere
                    Skuespilleren fjerner sig fra Naturen, for des større bliver han anseet. – I den
                    store verdensberømte Pariser-Opera faldt jeg i Søvn.« Det er de Indtryk, som
                    Lovell, der i Bogen er Englænder, har modtaget af Paris omkring Revolutionstiden
                    – den hele traditionelle tydske Foragt for fransk Væsen og fransk Kunst, dobbelt
                    komisk her, fordi den er lært udenad efter Bøger. I Modsætning hertil udbryder
                    Lovell i Theâtre français: »O Sophokles, o guddommelige Shakspeare!«, og meget
                    betegnende siger han: »Jeg hader Menneskene, som med deres eftergjorte lille Sol
                    [skal være Fornuften] lyse op i enhver hyggelig Dæmring og forjage de
                    elskværdige Skyggebilleder, der boede saa trygt under det hvælvede Løvtag. I vor
                    Tidsalder er det blevet en Slags Dag, men den romantiske Nat- og Morgenbelysning
                    var skjønnere end dette graa Lys fra en skyet Himmel«.</p>
                <p>Undtager man disse enkelte Stænk, synes Bogen ellers ved første Øiekast ikke at
                    have nogen af de Egenskaber, som man pleier at betegne som de romantiske
                    Frembringelsers; men i Virkeligheden viser intet Værk bedre og sikrere end
                    dette, hvori de romantiske Tendentser grunde. »William Lovell« har laant sin
                    Grundtanke og Brevformen fra en i høi Grad usædelig fransk Roman af den
                    materialistiske Skribent Rétif de la Brétonne: »Le paysan perverti«. Det er ikke
                    uden Betydning, at vi strax her kunne føre en romantisk Production tilbage til
                    den franske Materialisme; det er i Virkeligheden fra den, at den mørke
                    romantiske Skjæbnetro stammer. »Lovell« er en Bog, hvis Læsning i vore Dage er i
                    høi Grad besværlig. Formen er trættende bred, alle Charaktererne staae som i
                    Taager. Bipersoner som den ædle gamle Tjener ere trivielle Richardsonske
                    Reminiscentser, og der findes hverken et drastisk Træk eller en plastisk
                    Situation. Bogens Fortrin, som er ligesaa tydsk som dens Mangler, bestaaer i en
                    udholdende og haardnakket psychologisk Reflexion. Dens Helt er en Yngling, der
                    lidt efter lidt langsomt og sikkert føres til at opløse alle faste og
                    substantielle Livsmagter, alle overleverede og godkjendte Regler for Livet, paa
                    en saadan Maade, at han ender i en ren Forbryderexistents med den mest
                    forhærdede Egoisme til Grundvold. Man har Uret, synes jeg, i at undre sig over,
                    at Tieck i saa ung en Alder kunde skildre Sligt. Er det ikke netop i de
                    tidligste Ungdomsaar, at Ynglingen, hvis Blik endnu slet ikke formaaer at vende
                    sig udad, bestandig sysselsat med alt det Forunderlige, der viser sig for hans
                    Blik, naar han seer ind i sit eget Hjerte, uafladeligt maa optrævle sig selv,
                    undersøge sine egne Tilstande, see sig selv i det Speil, som hans egen
                    Bevidsthed rækker ham? Der gives for mange Gemytter ingen mere selvkritisk Alder
                    end Perioden omkring det 20de Aar. Man har endnu saa god Tid i Livet, saa god
                    Tid til at gjøre sig Rede for sig selv; man tilbringer sine Dage med at lære det
                    Instrument at kjende, hvorpaa man hele Livet igjennem skal spille; man stemmer
                    det, man agter paa, hvorledes det er stemt. Den Tid er endnu fjern, hvor man
                    rask væk bemægtiger sig sig selv og benytter sig som Instrument, hvad enten det
                    nu er som Violin eller som Brækjern, eller som hvad det nu kan falde. Og byder
                    Omverdenen nu ved Omstændighedernes Beskaffenhed hverken Opgaver eller Næring,
                    og vedbliver Individet at leve af sit eget Blod, da maa uundgaaeligt
                    Reflexionssygen føre til, at Individualiteten opplukkes eller udhules.</p>
                <p>Det for Digteren, for Retningen, for Tidspunktet Eiendommelige er her det
                    Følelsens Phantasteri, hvori den selvkritiske Reflexion slaaer over. Individet
                    vover for Alvor at gjøre det tilfældigt bestemte, umiddelbare Jeg, som har
                    opløst Alt, hvad Vedtægt respecterer, til alle Tings Norm og alle Reglers Ophav.
                    Forvridningen af Fichtes Totaltanke og den psychologiske Sammenhæng med den kan
                    her ikke miskjendes. Man læse følgende Vers af »Lovell« og den efterfølgende
                    Reflexion: (»Lovell« I. 178.)</p> Willkommen, erhabenster Gedanke,<br/> Der hoch
                zum Gotte mich erhebt.<br/> Die Wesen <emph>sind</emph>, weil wir sie
                    <emph>dachten</emph>,<br/> In trüber Ferne liegt die Welt,<br/> Es fällt in ihre
                dunkeln Schachten<br/> Ein Schimmer, den wir mit uns brachten.<br/> Warum sie nicht
                in wilde Trümmer fällt?<br/>
                <emph>Wir</emph> sind das Schicksal, das sie aufrecht hält!<br/> Den bangen Ketten
                froh entronnen<br/> Geh’ ich nun kühn durchs Leben hin<br/> Den harten Pflichten
                abgewonnen,<br/> Von feigen Thoren nur ersonnen.<br/> Die Tugend ist nur, weil ich
                selber bin,<br/> Ein Wiederschein in meinem innern Sinn.<br/> Was kümmern mich
                Gestalten, deren matten<br/> Lichtglanz ich selbst hervorgebracht?<br/> Mag Tugend
                sich und Laster gatten!<br/> Sie sind nur Dunst und Nebelschatten,<br/> Das Licht
                aus mir fällt in die finstre Nacht.<br/> Die Tugend <emph>ist</emph> nur, weil ich
                sie gedacht. <p>»Saaledes behersker min ydre Sands den physiske, min indre Sands den
                    moralske Verden. Alt underkaster sig min Vilkaarlighed; ethvert Phænomen, enhver
                    Handling kan jeg kalde hvad det behager mig; den levende og livløse Verden
                    hænger i Kjæder, som min Aand styrer; mit hele Liv er kun en Drøm, hvis
                    mangfoldige Skikkelser forene sig efter min Villie. <emph>Jeg selv</emph> er den
                    eneste Lov i den hele Natur og denne Lov lyder Alt«. Man seer, at naar Friedrich
                    Schlegel senere i sin Polemik mod Fichte udraaber: »Fichte er ikke nok absolut
                    Idealist, fordi han ikke er nok Kritiker og Universalist; jeg og Hardenberg
                    (Novalis) ere det dog mere«, saa har allerede 10 Aar i Forveien, og længe før
                    der var Tale om Romantik og romantisk Skole, Tieck øinet den Vei, som den nye
                    Skole vilde slaae ind paa: Individualitetens Opgaaen i personlig Vilkaarlighed
                    og denne Vilkaarligheds Ophøielse til Livets og Kunstens Kilde under Navnet
                    Phantasi. Lovell fører denne Bane ud over alle afstukne Grændser. Medens
                    Johannes Forføreren, der i vor Litteratur fuldender og afslutter denne Type,
                    bestandig holder sig indenfor et vist Schema, i Afstand fra det Ethiske, hvilket
                    han betragter som en kjedelig og fortrædelig Magt, og som han derfor heller
                    aldrig angriber i Fronten, lader Lovell som den alsidigere, dristigere anlagte,
                    om end slettere udførte Charakter, sig hverken skræmme tilbage af Forræderi,
                    Drab eller Giftmord. Han er den i den hele Periode varierede Don-Juan-Faust-Type
                    med en Tilsætning af Schillers Frants Moor. Selvbeskuelsens Blaserthed har her
                    ført til grændseløs Menneskeforagt og hensynsløs Bortfeien af alle Illusioner,
                    og der øines ingen anden Trøst end den, at Hykleriet afsløres, og den hæslige
                    Sandhed sees. I hvor dyb en Sammenhæng med Meget af hvad Romantikerne siden
                    frembragte staaer ikke en Udtalelse som denne (I, 212): »Visselig er Vellyst
                    vort Væsens store Hemmelighed; selv den reneste og inderligste Elskov vil dukke
                    sig i denne Brønd. – Kun Letsind, kun Indsigt i Illusionen kan frelse os, og
                    derfor er Amalie Intet for mig mere, siden jeg indseer, at Poesie, Kunst og selv
                    Andagt kun er forklædt og tilhyllet Vellyst – – Intet uden Sandselighed er det
                    første bevægende Hjul i vort Maskineri – – Sandselighed og Vellyst er Musikens,
                    Maleriets og alle Kunsters Aand; alle Menneskets Ønsker flyve om denne Pol som
                    Myggene om det brændende Lys; – – derfor ere Boccacio og Ariost de største
                    Digtere, og Tizian og den kaade Correggio staae høit over Dominichino og den
                    fromme Raphael. Jeg antager endog Andagten for at være en afledet Kanal for den
                    raa Sandsedrift, der bryder sig i tusind mangfoldige Farver.« Man kunde troe, at
                    denne Lovell, i hvis Reflexioner Sandseligheden spiller saa stor en Rolle, var
                    skildret som en Natur, hvis Instincter ledede den paa Afveie. Lige omvendt! Han
                    er kold som Is, kold som Kierkegaards Skygge af en Forfører, der endog i dette
                    Træk er anticiperet her. Han begaaer ei sine Udskeielser med Kjød og Blod, men
                    med en phantastisk exalteret Hjerne. Han er et purt Cerebralmenneske, en
                    Nordtydsker af det reneste Vand. Og i et bestemt Punkt er han tilmed allerede
                    ved Anticipation romantisk i en uventet Grad. Da han helt er udbrændt, da hver
                    Gnist af Overbevisning er udslukt hos ham, og alle hans Følelser ligge »døde og
                    slagtede« omkring ham, tyer han til Troen paa det Vidunderlige og sætter sin Lid
                    til mystiske Meddelelser, som en gammel Bedrager har foregjøglet ham Udsigten
                    til. Dette Træk, som charakteristisk nok ei findes i det franske Forbillede,
                    udfordredes for at supplere Figuren.</p>
                <p>Saa udhulet er her Individualiteten, saa lidet veier den i sin egen Haand, at den
                    forekommer sig lige sand og usand i ethvert Moment; den er bleven sig fremmed og
                    har ligesaa liden Tillid til sig selv som til nogen objectiv Magt. Den staaer
                    udenfor, hvad den selv oplever. Det forekommer den, at den spiller en Rolle,
                    naar den handler. Lovell fortæller, hvorledes han har forført en ung Pige,
                    Emilie Burton: »Jeg kastede mig pludselig ned for hendes Fødder og tilstod
                    hende, at alene en heftig Kjærlighed havde bevæget mig til mit Ophold i Slottet;
                    jeg sagde, at dette skulde være mit sidste Forsøg paa, om der gaves noget
                    menneskeligt Hjerte, der endnu vilde tage sig af mig, for igjen at forsone mig
                    med Livet og Skjæbnen. Hun var skjøn, og som i et Skuespil spillede jeg min
                    Rolle videre med en forunderlig Begeistring; Alt, hvad jeg sagde, lykkedes mig,
                    jeg talte med Ild og dog uden Affektation« (»Lovell« II, 110); og senere hedder
                    det: »At hun selv paa nogen Tid har forspildt sin huslige Lykke, er hendes egen
                    Skyld; at hun efter den gjængse Synsmaade nu maa skamme sig for mange Mennesker,
                    kan ikke bebreides mig. Jeg gav en Rolle overfor hende, hun kom mig imøde med en
                    anden, og vi spillede saaledes med megen Alvor et Stykke af en daarlig Digter,
                    og nu gjør det os atter ondt, at vi saaledes have spildt Tiden.« Altsaa et Spil,
                    en Rolle var det Hele. Man har her allerede udfoldet i en litterær Figur, hvad
                    senere blev til et Livs Virkelighed i Charakterer som Fr. Schlegels og Gentz's,
                    og man har her psychologisk charakteriseret, hvad kunstnerisk bestemt blev til
                    Romantikernes meget omtalte Ironi. Her i <emph>Charakteren</emph> den nøgne
                    Egoisme, der tager Livet som en Rolle, i <emph>Kunsten</emph> Misforstaaelse og
                    Overdrivelse af Schillers Grundtanke, at den æsthetiske Virksomhed er »en Leg«,
                    et Spil ↄ: en Virken uden ydre Formaal, saa at den sande Kunstform bliver den,
                    der hvert Øjeblik itubryder Formen, umuliggjør Illusionen og ender i
                    Selvparodien, saaledes som det skeer i Tiecks Lystspil. Der er her den
                    allernøieste Sammenhæng mellem Maaden, paa hvilken Helten handler og Maaden, paa
                    hvilken Comoedien skrives. Ironien er en og den samme. Alt kan føres tilbage til
                    den samme Selviskhed og Uvirkelighed.</p>
                <p>For ret at forstaae den Sjælstilstand, som er skildret i »Lovell«, er det ikke
                    nok, at vi see dens fremtidige Conseqventser, vi maa her som tidligere ved René
                    see, hvori dette psychologiske Moment er begrundet, og hvoraf det er betinget.
                    Betinget er det ved den hele Selvraadighed, i hvilken Tiden gjærer. Derfor mødes
                    de forskjelligste Digteraander i Typens Udformning. Som en Blaserthedens Titan
                    hører Lovell hjemme i en Slægt af Titaner.</p>
                <p>Jean Paul, der er 10 Aar ældre end Tieck, 4 Aar yngre end Schiller, begyndte, 2
                    Aar før »Lovell« blev anlagt, en Skildring af Racen i sin »Faustiade« Romanen
                    »Titan«. Jean Paul er i mange Maader Romantikens Forløber; indenfor den
                    romantiske Skole bliver han reproduceret af Hoffmann, ligesom Goethe af Tieck.
                    Han er Romantiker først og sidst ved den grændseløse Vilkaarlighed, hvormed han
                    som Kunstner gaaer tilværks. Han har, som Auerbach har sagt det om ham,
                    »Studiehoveder, Stemninger, Charaktertræk, psychologiske Forviklinger, Billeder
                    i Almindelighed liggende færdige, som han vilkaarligt overfører paa givne
                    Charakterer og Situationer«, han skyder alle mulige nok saa uvedkommende Indfald
                    ind i sine Fortællingers elastiske Ramme. Dernæst er han Romantiker ved sin
                    grændseløse Selvraadighed; thi man hører ham og atter ham gjennem alle hans
                    Personer, hvad de saa hedde, fremdeles ved sin Alt beherskende og ingen fast
                    Kunstform respecterende Humor, endelig ved sin hele Stilling som den antike
                    Dannelses Antipode. Men hvad han saa end i Kunsten var, saa var han i Livet ikke
                    Virkelighedens, men Frihedens Mand, dens lidenskabelige Forkjæmper, Fichtes
                    Ligemand i begeistret Pathos; han bekjæmper hverken Oplysningen eller Fornuften
                    eller Reformationen eller Revolutionen, han er overbevist om den historiske
                    Værdi og den fulde Gyldighed af de Ideer, som det er det 18de Aarhundredes Hæder
                    at have bragt frem og forfægtet. Derfor vender han sig advarende mod
                    Romantikernes tomme og demoraliserende Phantasteri.</p>
                <p>I »Titan« forekommer den kraftigst udprægede af Jean Pauls Idealfigurer,
                    Roquairol, Idealfigurer siger jeg, fordi han som fortrinlig realistisk
                    Idyldigter frembragte en hel anden Art Charakterer. Roquairol er en Prototyp for
                    den Form, hvori Tiden støber sin Lidenskab og sin Fortvivlelse.</p>
                <p>Han er den rasende og dybt reflecterede Attraa, der bliver til Phantasteri, fordi
                    den er en Kraft, som Forholdene ikke tage i Brug, og som ikke har de Evner i
                    sig, hvormed man tilegner sig eller gjennembryder og behersker Virkeligheden.
                    Attraaen bliver saaledes en Sygdom, der slaaer ind og som fører til
                    Selvbeskuelse og Selvmord. Vil De høre Roquairol skildre sig selv i et Brev
                    (»Titan«, 3die B. 88 Zykel):</p>
                <p>»See kun paa mig, jeg tager min Maske af, convulsiviske Bevægelser gaae over mit
                    Ansigt som paa Folk, der have taget Gift. Jeg har drukket mig fuld i Gift, jeg
                    har slugt Giftkuglen, Jordkuglen. – Jeg er som et udhulet Træ, forkullet af en
                    phantastisk Ild. Naar Jegets Indvoldsorme, Vrede, Henrykkelse, Elskov og andre
                    lignende igjen give sig til at krybe om og fortære hinanden, da seer jeg fra mit
                    Jeg ned paa dem, og jeg skjærer dem i Stykker som Polyper og stikker dem ind i
                    hinanden. Da skuer jeg atter paa denne min Skuen, og da dette gaaer for sig i
                    det Uendelige, hvad har man saa af det Alt? Naar Andre have en Troes-Idealisme,
                    saa har jeg en Hjertets Idealisme, og Enhver, der ofte har gjennemgaaet alle
                    Følelser, paa Theatret, paa Papiret eller paa Jorden, har den som jeg. Hvad
                    nytter det til? – Ofte seer jeg paa Bjergene og Floderne og Landet rundt om mig,
                    og det er mig, som kunde de i et Øieblik flagre fra hverandre og jeg med. – Der
                    gives en kold, kjæk Aand i Mennesket, hvem Intet angaaer, ikke engang Dyden, thi
                    han vælger den først, og han er dens Skaber ei dens Skabning. Jeg oplevede
                    engang paa Havet en Storm, hvor alt Vandet rasende og takket og skummende
                    splittedes og kastedes i Bølger, medens den stille Sol saa til foroven – bliv
                    saadan! Hjertet er Stormen, Himlen, det er Jeget! – Troer Du, at Roman- og
                    Tragoedieforfatterne, Genierne iblandt dem, der tusinde Gange tilbunds have
                    efterabet Alt, det Guddommelige og det Jordiske, ere anderledes end jeg? hvad
                    der i Virkeligheden holder dem og de Øvrige oppe, det er Hungeren efter Penge og
                    Ros. – Aberne ere Genierne blandt Dyrene; og Genierne ere Aber i æsthetisk
                    Eftergjøren, i Hjerteløshed, Ondskab, Skadefryd, Vellyst og – Lystighed.«</p>
                <p>Han fortæller, hvorledes han uden selv at føle Andet end en af Kjedsomhed
                    udspringende Drift har besnæret sin Vens Søster:</p>
                <p>»Jeg mistede Intet – i mig er ingen Uskyld – jeg vandt Intet – jeg hader
                    Sandsernes Lyst – den sorte Skygge, som Nogle kalde Anger, foer bred afsted
                    efter Tryllelanternens flygtende, brogede Lystbilleder. Men er det Sorte mindre
                    optisk end det Brogede?«</p>
                <p>Den, der omhyggeligt vil læse blot dette korte Citat af Jean Pauls enorme fire
                    Binds Roman, vil see, hvorledes atter her en Forbindelseslinie imellem Livet og
                    Kunsten er draget. Uvilkaarligt men høist betydningsfuldt bruger Roquairol den
                    frembringende Kunstners Natur som Symbol paa sin, og Udtrykkene »udhulet af en
                    phantastisk Ild« og »Hjertets Idealisme« (det Samme, som jeg har kaldt
                    Subjectivisme) ere saa skarpt betegnende, som vare de valgte kategorisk. Ja saa
                    bevidst har Digteren været sig, hvad det var, han vilde skildre, at han (efterat
                    Roquairol har begaaet sin sidste og afskyeligste Forbrydelse, forvexlet med
                    Albano, Helten, at besøge dennes Elskede, Linda, om Natten) lader ham døe paa et
                    Theater, lader ham skyde sig selv under Udførelsen af en Rolle, der ender med
                    Selvmord, endnu til det yderste Øieblik levende i Skinnets og Spillets Verden,
                    forvexlende eller sammenblandende Virkelighed og Phantasi. Blev ikke det at
                    gjøre Virkeligheden phantastisk eller poetisk et Løsen for den følgende Slægt?
                    Det var den Opgave, den satte sig, og som den stræbte at løse i al sin
                    Production; det er en Stræben henimod dens Løsning, som forklarer og undskylder
                    dens Forvildelser, hvor den skizzerer en Omformning af Virkeligheden som f. Ex.
                    i Schlegels »Lucinde«.</p></div>
            <p><span class="ud">Det store Problem om Forholdet mellem Poesien og Livet,
                    Fortvivlelsen over deres dybe, bitre Disharmoni, den rastløse Famlen efter en
                    Forsoning, den er det, som ligger bagved den uhyre store Gruppe af tydsk
                    Litteratur lige fra Sturm- und Drang-Periodens Tid til Romantikens Ophør. For at
                    forstaae saavel »Lucinde« som »Lovell« maa man derfor gaae tilbage. Begge
                    forstaaes de bedre gjennem Jean Pauls »Titan«, Lovell gjennem Titaniden
                    Roquairol, Lucinde gjennem Titaniden Linda.</span> (1873:44-58)</p>
            <p>
                <strong>></strong>
            </p>
            <p>[…]Nødraabet efter Poesi og Frihed.</p>
            <div class="ind">
                <p>Selvets frie Vilkaarlighed isolerer. Ikke desmindre dannede disse Mænd snart en
                    Skole, og efterat den hurtigt havde opløst sig, fandt paa flere Punkter
                    interessante Gruppedannelser Sted.</p>
                <p>Det beroer paa, at de havde fattet det Forsæt, i Fællesskab at hjælpe den af
                    Tysklands største Aander indvundne Verdensbetragtning til Sejr, tilkjæmpe den
                    Herredømmet. De vilde indføre Geniernes Livsanskuelse i Livet selv, give den
                    Udtryk i Kritiken, i Digtningen, i Kunstopfattelsen, i det religiøse Foredrag, i
                    Besvarelsen af de sociale, ja af de politiske Spørgsmaal, og foreløbig vilde de
                    især udrette dette ved voldsom litterær Polemik.</p>
            </div>
            <p><span class="ind">Der var heri Noget af store og stærke Naturers Trang til at meddele
                    en hel Skare af Medstræbende én Vilje og én Synsmaade og Noget af stærkt
                    angrebne og omtvistede Talenters Tilbøjelighed til at stille en lille men
                    overlegen Hob overfor det store Antal af Modstandere. Hos de Bedste var
                    Dannelsen af en Skole eller et Parti et Resultat af netop den samme Mangel paa
                    en Statsorganisation, som var den første Betingelse for hin isolerende
                    Vilkaarlighed. Følelsen af at tilhøre et Folk uden Stats-Enhed og uden samlet
                    Kraft avlede en Stræben efter at bibringe de ledende Mænd af Aandsaristokratiet
                    en ny samlende Grundsynsmaade.</span> (1891:64-65)</p>

        </div>

        <div id="hs2_0017">
            <h1>Omarbejdelse</h1>
            <h2>I 2.-udgaven erstattes 1.-udgavens kap. III af kap. II (om Hölderlin), kap. III (om
                A.W. Schlegel) og kap. IV (om Tieck og Jean Paul). 2.-udgavens kap. II-III er
                nyskrevne, men en række mindre enkeltstående sætninger eller dele af sætninger fra
                1.-udgavens kap. 2 er indarbejdet i 2.-udgavens kap. II. 2.-udgavens kap. IV består
                i vid udstrækning af et længere, sammenhængende udsnit af 1.-udgavens kap. 2</h2>
            <!-- 2. udgavens kap. 4, s. 88-103. Af disse er 88-89 nye, mens 89-103 svarer direkte til 1.-udgavens s. 44-58 -->
            <div class="ud">
                <p>III.</p>
                <p>Jeg har skildret Dem, hvorledes Romantiken fra sin negative Side:
                    Virkelighedsskyen og Vilkaarligheden var forberedt ved den ældre Litteratur, ved
                    Göthe og Schiller og vist Dem, i hvilke Livsforhold dette havde sin Grund. De
                    vil nu see, hvorledes Romantiken ogsaa omvendt fra sin positive Side i
                    allerhøieste Grad var forberedt ved hvad der gik forud.</p>
                <p>Lad os endnu et Øieblik blive ved Roquairol. Lad os see bort fra den særegne
                    Nuance af dæmonisk Phantasteri, som Charakteren her har modtaget. Hvad udgjør
                    saa dens Fond? Dens Fond er Lidenskab, det vil sige, hvad Tydskerne kalde
                    Lidenskabens »Freigeisterei«, dens Frihedsfølelse og Omvæltningstrang. Men det
                    er netop denne Følelse, som var Udgangspunktet for den moderne tydske Litteratur
                    i Goethes og Schillers Ungdomsdigtninge. De bæres af en og samme Grundstemning:
                    Trods. De ere Udtryk for en og samme Opposition. De ere revolutionære Udbrud og
                    revolutionære Experimenter. Goethes »Die Geschwister« experimenterer med Elskov
                    mellem Sødskende. Hans »Stella« ender i sin oprindelige Form som Forsvar for
                    Dobbelt-Ægteskab, og paa samme Vis skildrer Jean Paul i »Siebenkäs« Bigami som
                    en Sag, Geniet har Lov til at begaae, naar det føler sig trykket af den først
                    indgaaede Forpligtelse. »Götz« er det geniale Individs tragiske Undergang i Kamp
                    mod en slap og fordærvet Tidsalder. Schillers »Die Räuber« med sin Vignet»In
                    tyrannos« og sit Motto af Hippokrates »Hvad Lægemidler ei helbrede, det
                    helbreder Jernet, hvad Jernet ei helbreder, det helbreder Ilden« er en
                    Krigserklæring mod Samfundet. Karl Moor er den høihjertede Idealist, der i
                    »Castrataarhundredet« nødvendigvis maa gaae tilgrunde som Forbryder. Schillers
                    Røvere ere ikke Banditer, men Revolutionære. De ville ikke plyndre, men straffe,
                    de ville ikke Postsækken, men Privilegierne tillivs, de udsondre sig fra
                    Samfundet for at hævne sig paa det for begaaet Uret. I Schillers »Røvere« (1781)
                    leger Revolutionen »Røvere«, 8 Aar før den bryder løs for Alvor. Endnu mere
                    personligt udtalt er Schillers Trods i de Digte fra hans første Periode, som han
                    skrev under Inspiration af sin Forbindelse med Fru von Kalb. De ere omarbeidede
                    og aldeles forvanskede i den gjængse Udgave. De maa søge dem i den store
                    fortræffelige historisk-kritiske Udgave, der endnu ikke er sluttet. I det Digt,
                    som senere fik Titelen »Der Kampf«, men som oprindeligt bar Titelen
                    »Freigeisterei der Leidenschaft« hedder det:</p>
                <p> Woher dies Zittern, dies unnennbare Entsetzen,<br/> Wenn mich dein liebevoller
                    Arm umschlang?<br/> Weil Dich ein Eid, den auch nur Wallungen verletzen,<br/> In
                    fremde Fesseln zwang?<br/> Weil ein Gebrauch, den die Gesetze heilig
                    prägen,<br/> Des Zufalls schwere Missethat geweiht?<br/> Nein – unerschrocken
                    trotz’ ich dem Bund entgegen,<br/> Den die erröthende Natur bereut.<br/> O
                    zittre nicht – Du hast als Sünderin geschworen,<br/> Ein Meineid ist der Reue
                    fromme Pflicht,<br/> Das Herz war mein, das Du vor dem Altar verloren,<br/> Mit
                    Menschenfreuden spielt der Himmel nicht. </p>
                <p>Saa pudsigt, som dette naive Sophisteri kan lyde, saa tvivlsomt det maa synes, om
                    Himmelen ikke skulde tillade sig at lege en lille Smule med Menneskets Glæder,
                    saa utvetydig er her Tendentsen, og som Hettner (3, I, 375) slaaende har
                    bemærket, siger Don Carlos næsten enslydende »Min Elskovs Rettigheder ere ældre
                    end Alterets Formler«. Thi »Don Carlos«, som tre Gange blev omarbeidet, efter
                    hvad der hvergang var Schillers herskende Passion, har i sit andet Udkast
                    Angrebet paa Ægteskabet til Hovedtanke.</p>
                <p>Til den unge Dronning Elisabeth var Charlotte von Kalb Forbilledet. Denne Dame,
                    som beherskede Schillers første Ungdom, var bleven tvungen til Ægteskab af sine
                    Forældre. I Aaret 1784 lærte Schiller hende at kjende, og i 1788 drøftede de
                    endnu den Plan for bestandigt at forene deres Skjæbne. Det er i hendes Hus, at
                    Schiller anbringer den ulykkelige Hølderlin, da denne har maattet forlade sin
                    Huslærerplads paa Grund af sin Forstaaelse med Husets Dame Susette Gontard. Kort
                    efter at Schiller havde forladt hende, blev hun Jean Pauls Elskerinde. (Caroline
                    Schlegel kalder hende i Spøg Jeanette Pauline.) Han beskriver hende saaledes:
                    »Hun har to store Egenskaber, store Øine, som jeg endnu aldrig saa dem, og en
                    stor Sjæl.« Det er efter hans egen Tilstaaelse hende, hvem han har stillet
                    overfor Roquairol som Titaniden Linda. Om Linda hedder det i »Titan« (118
                    Zykel), at hun maa skaanes ikke blot af Hensyn til sit zarte Væsen, men i sin
                    Sky for Ægteskabet, der gaaer meget vidt. Hun kan ikke engang ledsage en Veninde
                    til Alteret; hun kalder dette Retterstedet for den kvindelige Frihed, det Baal,
                    hvorpaa den skjønneste og frieste Elskov bliver brændt, og siger, at
                    Kjærlighedens Heltedigt der i det Høieste kan blive til Ægteskabets Hyrdepoesi.
                    Og det er forgjæves, at hendes forstandige Veninde foreholder hende (125 Zykel),
                    at hendes Uvillie mod Ægteskabet umuligt kan have anden Grund end hendes Afsky
                    for Præsterne – at det ægteskabelige Baand jo kun betyder evig Kjærlighed, og at
                    enhver sand Kjærlighed maa ansee sig for evig – at man tæller ligesaa mange, om
                    ikke flere ulykkelige Kjærlighedsforbindelser som ulykkelige Ægteskaber o. s. v.
                    Fru v. Kalb selv skriver til Jean Paul: »Hvorfor angle med det Ord forføre? Jeg
                    beder Dem, skaan de stakkels Tingester og ængst ikke mere Deres Hjerte og Deres
                    Samvittighed. Naturen er saamæn stenet nok. Jeg forandrer aldrig min Tænkemaade
                    om denne Gjenstand. Jeg forstaaer ikke denne Dyd og kan ikke erklære Nogen for
                    salig for dens Skyld. Religionen her paa Jorden er ikke Andet end Udviklingen og
                    Vedligeholdelsen af de Kræfter og Anlæg, som vort Væsen besidder. Ingen Tvang
                    skal Skabningen taale, men heller ingen uretfærdig Resignation. Lad kun altid
                    den kjække, kraftige, modne, sig sin Kraft bevidste Menneskehed have sin Villie;
                    men Menneskeheden i vor Generation er ussel og jammerlig. Alle vore Love ere
                    Følger af den elendigste Ynkelighed og de usleste Behov og sjeldent engang af
                    Klogskab. Kjærlighed behøver ingen Lov.«</p>
                <p>Der taler en stor og energisk Aand ud af dette Brev. Springet herfra og til
                    »Lucindes« Idee er ikke stort, men Faldet herfra og til »Lucindes« platte
                    Udførelse er dybt. Dog ret forstaaes disse Udbrud først, naar man seer de
                    selskabelige Forhold, fra hvilke de udsprang, og naar man veed, at de ei ere
                    enkelte, løsrevne og tilfældige Udfald, men betingede ved de poetiske Naturers
                    gjennemgaaende Forhold til Samfundet da. De tydske Klassikeres Hovedkvarteer og
                    Samlingspunkt var dengang Weimar. Aarsagen til, at saa lille en By i et lille
                    Hertugdømme blev det, lader sig uden Vanskelighed paavise. Af Tydsklands to
                    store Fyrster var Joseph den 2den altfor optagen af sine rationalistiske
                    Reformbestræbelser, altfor ivrig for Forstandsoplysningen til at have nogen
                    Interesse tilovers for den tydske Poesi, og den voltairianske Friedrich af
                    Preussen var som bekjendt altfor fransk i Smag og Aandsretning til at have nogen
                    Interesse for Tydsklands Poeter. Det blev da Smaahofferne, der toge sig af dem;
                    Schiller havde sit Tilhold i Mannheim, Jean Paul sit i Gotha, Goethe var bosat i
                    Weimar. I mange Tider havde den poetiske Production i Tydskland ikke været
                    centraliseret. Nu blev Weimar et Midtpunkt. Goethe kaldte Herder og Wieland
                    dertil og fik Schiller anbragt i sin Nærhed i Jena. Weimar var da det Sted, hvor
                    praktisk og theoretisk Lidenskaben mest hensynsløst og fordomsfrit blev forgudet
                    som poetisk overfor Samfundets Convenients. »Ak! her er Kvinder!« udbryder Jean
                    Paul, da han kommer til Weimar, »her er Alt revolutionært dristigt, og det at
                    være Hustru betyder Intet.« Wieland tager sin tidligere Elskede, La Roche, i
                    Huset »for at leve op igjen«. Schiller foreslaaer Fru v. Kalb en fælles Reise
                    til Paris.</p>
                <p>Goethe er den, som ved sin Ankomst til Weimar bringer hele Sturm- und
                    Drang-Perioden med sig. Man kan ikke tænke sig et eiendommeligere og friskere
                    Selskab end dette: Hertugen og Hertuginden 18 Aar gamle, Goethe 26 Aar,
                    Hertuginde Amalia, Karl August's Moder, kun 36 Aar gammel og fuld af ubunden
                    Livslyst. I dette Hof bliver Goethe Sjælen, og med Ungdommens Overmod hvirvler
                    han denne Kreds med sig i Fornøielser, Fester, Landpartier, Væddeløb og
                    Maskerader, i en ofte »rasende« Lystighed, en vild Naturglæde, der snart
                    forklares snart »formørkes« ved mere eller mindre letfærdige
                    Kjærlighedshistorier. Jean Paul skriver til sin Ven, at han kun mundtligt kan
                    skildre ham Weimars Sæder. Naar man betænker, at allerede det, at man løb paa
                    Skøiter, var Weimars ærbare Philistre en Skandale, vil man ikke undre sig over
                    den gamle Wielands arrige Udbrud, at det kun syntes at gjælde om »at brutalisere
                    den bestialske Natur.« Saa var det, at den blide og fine Coquette, Fru v. Stein,
                    10 Aar i Træk blev Goethes Muse, Originalen til Leonore og Iphigenia. Og stor
                    blev Forargelsen, da Goethe optog Christiane Vulpius »den lille Blomst, lysende
                    som Stjerner, skjøn som et Øie« i sit Hus og levede 18 Aar med hende, inden han
                    legitimerede sin Forbindelse. Schiller var gift med Charlotte v. Lengenfeldt,
                    men hendes Søster, Karoline, Schillers »Ideal«, med hvem han følte sig
                    inderligere beslægtet, skilte sig fra sin Mand og flyttede ind i Huset. Saaledes
                    begriber man, at Jean Paul under Indtrykket af Fru v. Kalbs Personlighed her i
                    Weimar kan udraabe: »Saameget er vist, en aandigere og større Revolution end den
                    politiske og ligesaa morderisk som denne banker i Verdens Hjerte.«</p>
                <p>Hvilken Revolution? Følelsens Emancipation fra Samfundets Vedtægter, Hjertets
                    respectstridige Pukken paa sin Ret til at betragte sin Lovbog som Sædernes nye
                    Codex og til at omstøbe Sæderne efter Sædeligheden, undertiden efter
                    Tilbøieligheden. Ud over dette vilde man Intet, tænkte man ikke paa Noget.
                    Praktiske eller sociale Reformer havde man ikke for Øie. Det ægte Tydske viser
                    sig her i, at man bestandig udvortes gjorde dybe Buk for enhver Regel, fra
                    hvilken man skulkede eller kneb ud. Ikke blot hævder den ældre Goethe f. Ex.
                    bestandig i direkte Udtalelser i Samtaler de bestaaende Former af Kjønnenes
                    Samliv som absolut nødvendige for Culturen. Men gjennemgaaende gjælder det, at
                    man i Bøgerne udtalte revolutionære Ideer, som man selv mere eller mindre
                    bifaldt, og saa ved Slutningen tilbagekaldte dem, idet Helten enten tilstaaer
                    sin Uret, eller dræber sig selv, eller straffes for sin Trods eller ender med at
                    resignere (som Karl Moor, Werther, Tasso, Linda), ganske som de kjætterske
                    Forfattere i Middelalderen til Slutning tilføiede en Notits om, at Alt, hvad der
                    stod i Bogen, selvfølgelig burde forstaaes i Overensstemmelse med den hellige
                    almindelige Moderkirkes Fordringer.</p>
                <p>I denne Kreds af Weimars begavede Kvinder er det, at Madame de Staël »Stormen
                    klædt i Skjørter«, som man kaldte hende, under sit Besøg i Tydskland træder ind.
                    Hun staaer iblandt dem som en vild og fremmed Fugl. Hvilken Forskjel paa hendes
                    Tendentser og deres Sympathier! Hos dem er Alt <emph>personligt</emph>, hos
                    hende er Alt allerede <emph>socialt</emph>. Hun er optraadt offentligt, hun
                    slaaer drabelige Slag for store sociale Reformer. Disse tydske Kvinder fra
                    Humanitetsperioden ere, selv naar de gaae videst, altfor idyllisk anlagte
                    dertil. <emph>For hende gjælder det om at omforme Livet politisk; for dem
                        gjælder det om at gjøre Livet poetisk</emph>. Den Tanke at kaste Handsken
                    til en Napoleon havde aldrig kunnet falde nogen af dem ind. Hvilken Brug af en
                    Kvindehandske, af et Kjærlighedspant! Ikke Menneskerettighederne, men Hjertets
                    Rettigheder er det, de forstaae, og de bekjæmpe ikke Livets <emph>Uret</emph>,
                    men dets <emph>Prosa</emph>. Forholdet mellem Samfundet og det geniale Individ
                    antager ikke her som i Frankrig Form af en Kamp mellem individuel, revolutionær
                    Frihed og social, traditionel Nødvendighed, men Formen af en Kamp imellem den
                    Enkeltes <emph>Ønsker som Poesi</emph>, og <emph>Politik</emph> og
                        <emph>Samfundsregel som Prosa</emph>. Deraf den romantiske Litteraturs
                    uafladelige Lovprisning af Evnen og Kraften til at ønske, et Thema, hvortil især
                    Fr. Schlegel ofte vender tilbage. Det er i Virkeligheden den eneste udadgaaende
                    Kraft man har, Afmagten selv opfattet som Kraft. De finder den samme Beundring
                    for Ønsket i »Enten–Eller«. »Det er derfor, at »Aladdin« er saa styrkende, fordi
                    dette Stykke har den geniale, Dristighed i de mest forfløine Ønsker. Hvormange
                    er der vel, der i vor Tid i Sandhed tør ønske! o. s .v .« Barnlighed og atter
                    Barnlighed! Men hvo kan undre sig over, at Ønsket, Religionernes Moder og
                    Daadløshedens Udtryk blev Romantikernes Stikord. Ønsket er da Poesi, Samfundet
                    Prosa. Først ud fra dette Synspunkt forstaaes ogsaa Tydsklands store Digteres
                    klareste og mest lutrede Værker. Goethes »Tasso« med sin Kamp mellem Statsmand
                    og Digter, ↄ: mellem Virkelighed og Poesi, sin Skildring af Modsætningen mellem
                    de to, der supplere hinanden og kun ere ulige, »fordi Naturen ikke formede een
                    Mand af dem begge«, er trods sin krystalklare Form og sin haardt tilkjæmpede
                    Resignation et Product af den selvsamme lange Gjæring, der afgiver den
                    romantiske Skole alle dens Fermenter. »Wilhelm Meister« har intet andet Sujet.
                    Ogsaa dette Værk fremstiller den langsomme, gradvise Forsoning og Sammensmelten
                    af det poetiske Ideal og den reale Virkelighed. Men kun de største Aander
                    formaaede at naae til denne Høide, den store Skare af fremragende, men uklart
                    stræbende Aander bleve staaende i Disharmonien. Og jo mere Poesien nu blev sig
                    bevidst som Magt, jo mere Digteren følte sig i sin Værdighed, og Litteraturen
                    blev til en lille Verden for sig med sine særegne Fag-Interesser, des mere antog
                    Kampen mod Virkeligheden den underordnede Form af Kamp mod Philisteriet (see f.
                    Ex. Eichendorffs Drama »Krieg den Philistern«). Det bliver da ikke Poesiens Sag
                    at hævde det evigt Berettigede i Friheden overfor de ydre Forholds Tyranni, den
                    hævder <emph>sig selv</emph> som Poesi overfor Livets »Prosa«. Dette er den
                    germaniske, den tydsk-nordiske, det vil sige den litterært reflecterede
                    Forstaaelse af Poesiens Frihedsgjerning.</p>
                <p>»Man maa erindre,« siger Kierkegaard, (»Begrebet Ironi« S. 322), »at Tieck og den
                    hele romantiske Skole traadte eller troede at træde i Forhold til en Tid, i
                    hvilken Menneskene vare aldeles ligesom forstenede i de endelige sociale
                    Forhold. Alt var fuldkommet og fuldendt i en guddommelig chinesisk Optimisme,
                    der ingen fornuftig Længsel lod utilfredsstillet og intet fornuftigt Ønske
                    uopfyldt. Skik og Brugs herlige Grundsætninger og Maximer vare Gjenstand for en
                    from Gudsdyrkelse; Alt var absolut, selv det Absolute; man afholdt sig fra
                    Polygami, man gik med spidspullede Hatte, Alt havde sin Betydning. Enhver følte
                    i Forhold til sin Stilling med nuanceret Værdighed, hvormeget han udrettede,
                    hvor stor Betydning hans utrættelige Stræben havde for ham selv og det Hele. Man
                    levede ikke qvækeragtigt letsindigt uden Agtelse for Timer og Klokkeslet, slig
                    Ugudelighed søgte forgjæves at indsnige sig. Alt gik sin rolige, sin afmaalte
                    Gang, selv den, der gik paa Frieri; thi han vidste jo, at han gik i lovligt
                    Ærinde og gjorde et høist alvorligt Skridt. Alt skete paa Klokkeslet. Man
                    sværmede i Naturen St. Hansdag, man var synderknust store Bededag, man
                    forliebede sig, naar man fyldte sit 20de Aar, man gik i Seng Kl. 10. Man giftede
                    sig, man levede for Huslighed og for sin Stilling i Staten; man fik Børn, fik
                    Familiesorger; man stod i sin fulde Manddomskraft, blev paa høiere Steder
                    bemærket i sin velsignelsesrige Virksomhed, var en Omgangsven af den Præst,
                    under hvis Øine man episk fuldbyrdede de mange skjønne Træk til et hæderligt
                    Eftermæle, som man vidste, han engang med et rørt Hjerte forgjæves vilde søge at
                    fremstamme; man var Ven i Ordets sande og oprigtige Betydning, en virkelig Ven,
                    som man var virkelig Cancelliraad.«</p>
                <p>Jeg seer ikke, at der i denne Skildring er nogetsomhelst Historisk. Naar jeg
                    undtager, at man nu ikke gaaer med spidspullede, men med rundpullede Hatte, seer
                    jeg ikke, hvorfor den mindre godt skulde passe paa 1873 end paa enhver anden
                    Tid. Den slutter sig ikke bestemtere om een Tidsalder end om en anden. Nei det
                    Særegne ligger her kun i de begavede Aanders, i Romantikernes Opfattelse af
                    Spidsborgerligheden. »De opfattede den philosophisk som Endeligheden,
                    intellectuelt som Indskrænketheden, ikke som vi moralsk, naar vi see den som det
                    Usle. Op imod den holdt de deres egen uendelige Længsel […] Imod dens Prosa
                    satte de deres ungdommelige Poesi, som vi mod dens Usselhed vor Mandsvillie«.*)
                    [*) G. Brandes: Kritiker og Portraiter 234.] Som almindelig Regel gjælder det
                    da, at de flygtede fra Samfundet og Virkeligheden med deres Længsler og Tanker.
                    Undtagelsesvis forsøgte de, som allerede antydet, dog nu og da, om end ikke at
                    virkeliggjøre deres Ideer i Livet, saa dog at skizzere, hvorledes de tænkte sig
                    Gaaden løst, hvorledes Virkeligheden skulde kunne omformes saaledes, at den gik
                    op i Poesien uden Rest.</p>
            </div>
            <p><span class="ud">Ikke at her er Glimt af Indignation eller Initiativ som hos franske
                    Forfattere paa dette Omraade f. Ex. hos George Sand, men man morer sig med at
                    udkaste revolutionære eller dog skandaløse Phantasier.</span> (1873:58-70)</p>



            <p>
                <strong>></strong>
            </p>



            <div class="ind">
                <p>II.</p>
                <p>Udenfor den Gruppe, der danner Overgangen fra Goethes og Schillers Hellenisme til
                    den romantiske Retning, staar uden at tilhøre den romantiske Skole en enkelt
                    Skikkelse, en af Tidsalderens ædleste og fineste Aander, Hölderlin. Han staar i
                    et lignende Forløber-Forhold til de tyske Romantikere som en anden Græker, André
                    Chénier, til de franske, og dog er han nøjagtigt deres Samtidige. Han bliver
                    opdraget med den romantiske Skoles senere Filosof, Schelling, og med den store,
                    efterromantiske Tænker Hegel og slutter Venskab med dem begge. Men af de
                    egentlige Romantikere havde han ikke lært Nogen at kjende, da Vanvid rev ham ud
                    af den aandeligt virksomme Verden.</p>
                <p>Hölderlin blev født 1770 og bukkede under for Sindssygen i Aaret 1802. Hans Liv
                    som Digter og Forfatter er da kun lidet længere end Hardenbergs og Wackenroders,
                    skjøndt han i endnu henved fyrretyve Aar overlevede sig selv.</p>
                <p>Der laa oprindeligt aldeles ikke i Romantikernes Stræben den Polemik mod
                    Hellenismen, der synes Efterverdenen et af dens Hovedkjendemærker. Tværtimod,
                    naar man undtager Tieck, der slet ikke medbragte nogen Sans for gammelgræsk
                    Væsen, er de Alle begejstrede for det gamle Hellas, saaledes især Brødrene
                    Schlegel, Schleiermacher og Schelling. De gik ud paa at føle sig ind i alt
                    Menneskeligt og fandt fra Begyndelsen af det Menneskeliges hele Fylde hos
                    Grækerne. De længtes ud af deres Tidsalders kunstige Samfundsbygning, ud imod
                    Naturen, og fandt fra først af den evige Natur hos Grækerne alene. Det ægte
                    Menneskelige var dem tillige ægte græsk. Fr. Schlegel f. Ex. træder ud i Livet
                    med Haabet om at blive for Litteraturen, hvad Winckelmann havde været for
                    Kunsten. I hans Afhandlinger »Om Diotima« og »Om Studiet af den græske Poesi«
                    blive græsk Dannelse og græsk Digtning principielt betegnede som de ubetinget
                    første. Den senere Schlegel aabenbarer sig her især i Stræben efter at bekjæmpe
                    den moderne Tids falske Skamfølelse og hævde det Skjønnes Selvherlighed overfor
                    Morallove, der er Kunsten fremmede. Schlegelsk er ogsaa Paavisningen af, at det
                    skortede Aristoteles paa Sans for Grækernes egentlige Naturpoesi.</p>
                <p>Ganske den samme Begejstring for det gamle Grækenland, kun anderledes varig,
                    udgjorde Hölderlins Væsen og opfyldte det helt; og denne Begejstring søgte ikke
                    sit Udtryk i Studier og Afhandlinger, men havde saavel i Prosa som i Vers rent
                    lyrisk Form. Hölderlin var en stor Lyriker og var, selv som Dramatiker og
                    Romanforfatter, ikke andet. Meget træffende har Haym sagt om hans Roman:
                    »Svælgen i Idealet, Stranden af Idealet og Sorg over det strandede Ideal: det er
                    det Thema, som Hyperionsbrevene gjennemføre med en Svingkraft, som aldrig
                    mattes, og en Inderlighed, der bestandig bliver sig lig […] han lider under det
                    Uoprettelige«. Og da Idealet nu legemliggjør sig for ham i det græske Liv,
                    saaledes som han drømmer, det har været, saa er hans hele Forfattervirksomhed en
                    eneste lang Længselsklage efter det tabte Hellas. Intet kunde være mindre græsk
                    og mere romantisk end en saadan Længsel; den har ganske samme overstadige
                    Karakter hos Schack Staffeldt, der samtidigt i sine Vers længes efter det
                    Gammelnordiske, og hos Wackenroder, der sværmer for det Gammeltyske. Som
                    Hölderlins Landskaber er ugræske, saaledes er ogsaa hans moderne Grækere i
                    »Hyperion« ganske uhistoriske og unationale; de er ædle, af Schiller paavirkede,
                    tyske Sværmere. Han har vist ret godt følt det; men ham forekom de enkelte
                    udkaarne Aanders Lod i Tyskland frygtelig. Skjønt han i sine Digte viser sig som
                    varm Patriot og har besunget det romantiske Heidelberg i antike Strofer, var dog
                    Tyskhed og Græcitet for ham Modsætninger som Barbari og Kultur. I et Brev til
                    sin Broder skriver han om sit eget Forhold til Grækerne: »Trods al min gode
                    Vilje kan ogsaa jeg i Alt, hvad jeg gjør og tænker, kun usikkert famle i disse
                    enestaaende Menneskers Spor, og er i hvad jeg foretager mig og udtaler ofte kun
                    saameget des mere kejtet og urimelig, som jeg, ligesom Gjæssene, staar med de
                    platte Fødder i det moderne Vand og afmægtigt stræber at hæve mig paa mine
                    Vinger op imod den græske Himmel. » Og i Slutningen af »Hyperion« hedder det om
                    Tyskerne: »Barbarer er de fra Arildstid af. Ved Flid og Videnskab, ja selv ved
                    Religion er de kun blevne endnu mere barbariske, dybt ude af Stand til
                    nogensomhelst guddommelig Følelse , fordærvede indtil Marv og Ben med Hensyn til
                    Nydelse af de hellige Gratiers Lykke; i deres Overdriven og deres Ynkelighed er
                    de utaalelige for enhver vel artet Sjæl, dumpe og harmoniløse som Skaarene af en
                    ituslaaet Vase.« Om Tysklands Digtere og Kunstnere siger han, at de afgive et
                    hjerteskjærende Skue: «De leve i Verden som Fremmede i deres eget Hus […] de
                    voxe op fulde af Kjærlighed, Aand og Haab ; sér man dem syv Aar senere, saa
                    vandre de som Skygger, stille og kolde«.</p>
                <p>Derfor jubler Hölderlin over Franskmændenes Sejre, over »Republikanernes
                    Kjæmpeskridt«, haaner alle »det politiske og gejstlige Würtembergs og Tysklands
                    og Europas Pjalterier«, spotter Tyskernes »bornerte Huslighed« og klager over
                    deres Følelsesløshed for fælles Ære og fælles Ejendom. »Jeg kan«, siger han,
                    »ikke tænke mig noget Folk mere sønderrevet end det tyske. Haandværkere sér Du,
                    men ingen Mennesker, Tænkere, men ingen Mennesker, Præster, men ingen Mennesker,
                    Herrer og Trælle, Unge og Satte, men ingen Mennesker«.</p>
                <p>Ganske stemmende med Tidsalderens Aand og meget fjern fra Hellenisme er ogsaa den
                    Opfattelse af Staten, som gjør sig gjældende i »Hyperion« : »Staten tør ikke
                    fordre, hvad den ikke kan tiltvinge sig; men hvad Kjærlighed og Aand skjænker,
                    det lader sig ikke tiltvinge. Det lade den uantastet, eller man tage dens Lov og
                    opslaa den paa Gabestokken! Ved Himlen! Den Mand véd ikke, hvad Synd han begaar,
                    som vil gjøre Staten til en Skole for Moral. Altid er Staten bleven et Helvede,
                    naar Mennesket har villet gjøre den til sin Himmel.«</p>
                <p>Ganske ugræsk, helt og holdent romantisk er ogsaa den Kjærlighed, som Helten i
                    »Hyperion« nærer til sin Diotima; det er den samme dybe og tragiske Følelse, der
                    bandt Hölderlin som fattig Huslærer til sine Elevers Moder, Fru Susette Gontard,
                    og som blev Skjæbnen i hans Liv. Aldrig har en Hellener talt om sin Elskede med
                    den religiøse Tilbedelse, som Hölderlin ytrer for sin »Grækerinde«: »Kjære Ven!
                    der gives paa denne Jord et Væsen, i hvilket min Aand Aartusinder igjennem kan
                    og vil hvile, og saa endnu se, hvor stymperagtig al vor Tænken og Forstaaen er
                    overfor Naturen« og ganske den samme romantiske, om Petrarcha mindende Tone
                    anslaar Hyperion, naar han taler om Diotima. Diotima er »det Eneste, som
                    Hyperions Sjæl søgte, det Fuldkomne, som vi henlægge til Egne hinsides
                    Stjernerne«. Hun er Skjønheden, det virkeliggjorte Ideal. Kjærligheden er for
                    ham Religion, og hans Religion er Kjærlighed til Skjønhed. Skjønhedsidealet er
                    det Højeste, Ubetingede; som Begreb tilhører det Fornuftverdenen, som Billed
                    Fantasiverdenen. Den æsthetiske Anskuelse overvinder for Hölderlin de Grænser,
                    Kant drog mellem Forstandens og Indbildningskraftens Omraader. Som
                    poetisk-filosofisk Ekstase, der paa én Gang er beslægtet med Schillers
                    Hellenisme og Schellings transscendentale Idealisme, er Hölderlins Lære allerede
                    forud for Romantikens Tid romantisk.</p>
                <p>En spirende Romantik findes endelig i det Skjær af kristelig Stemning, der er
                    udbredt over hans halvt moderne Pantheisme. Han var fra først af bestemt til
                    Theolog; han havde lidt under en Klosteropdragelses Haardhed. Tiltrods for de
                    mange Vidnesbyrd om et fromt Sindelag, der træde frem i hans Breve, var han
                    imidlertid i sine Digtninge Hedning. Han holdt ikke af Præster og satte sig
                    stadigt mod sine Kjæres Ønske, at han skulde blive Gejstlig. I hans »Empedokles«
                    findes denne betegnende Replik af Helten til Præsten Hermokrates:</p>

                <p> Da weisst es ja, ich hab es dir bedeutet,<br/> Ich kenne dich und deine schlimme
                    Zunft.<br/> Und lange war's ein Räthsel mir, wie euch<br/> In ihrem Runde duldet
                    die Natur.<br/> Ach, als ich noch ein Knabe war, da mied<br/> Euch Allverderber
                    schon mein frommes Herz,<br/> Das unbestechbar, innig liebend hing<br/> An Sonn'
                    und Aether und den Beten allen<br/> Der grossen ferngeahndeten Natur;<br/> Denn
                    wohl hab ich' s gefuhlt in meiner Furcht,<br/> Dass ihr des Herzens freie
                    Götterliebe<br/> Bereden mSctitet zu gemeinem Dienst,<br/> Und dass ich's
                    treiben sollte so, wie ihr.<br/> Hinweg! ich kann vor mir den Man[n] nicht
                    sehn,<br/> Der Göttliches wie ein Gewerbe treibt,<br/> Sein Angesicht ist falsch
                    und kalt und todt,<br/> Wie seine Götter sind. </p>
                <p>Af den Fromladenhed, med hvilken de andre Romantikere ende, der begyndte ganske
                    anderledes fritænkersk end Hölderlin, findes der hos ham intet Spor. Dog er hans
                    Hellenisme ikke hedensk som Goethe's og Schiller's. Der gaar igjennem den en
                    Inderlighed, som er beslægtet med kristelig Andagt; hans poetiske Bønner til
                    Solen, til Jorden, til »Fader Æther« er en Troendes Bønner, og naar han, som i
                    »Empedokles« behandler et rent hedensk Stof, gaar det ham som senere Kleist, da
                    denne skriver sin »Amphitryon« : den kristelige Legende skinner igjennem
                    Behandlingsmaaden. Empedokles staar overfor sin Tids Farisæere som Jesus overfor
                    sit Lands. Empedokles er som Jesus den store Profet, og den Kultus, der drives
                    med ham, saavel som hans frivillige Offerdød, vækker Stemninger, der have en
                    fjern Lighed med de kristeligt religiøse. I sarte, lette Omrids, ligesom
                    udkastede af en ren Aand , forekomme hos Hölderlin Ideer og Stemninger, der i
                    den romantiske Skole blive udviklede, overdrevne, karikerede eller simpelthen
                    tilbagekaldte.</p>
                <br/>
                <p>III.</p>
                <p>I Aaret 1797 udgav den trediveaarige August Wilhelm Schlegel det første Bind af
                    sin Shakespeare-Oversættelse. Til nogle af Stykkerne, som denne Udgave bringer,
                    er der blevet fundet flere Udkast og Koncepter, som gjøre det muligt at forfølge
                    Oversætterens haardnakkede og geniale Stræben; og fra disse gulnede og støvede
                    Blade fører, naar de læses opmærksomt, en lige Vej ind til A. W. Schlegels og
                    hans Hustrus Sjæleliv, ja videre helt op til de frieste Højdepunkter, fra hvilke
                    man overskuer Tidsalderens aandelige Liv.*) [*) M. Bernays: Zur
                    Entstehungsgeschichte des Schlegelschen Shakespeare.]</p>
                <p>Allerede tilsyneladende ubetydelige Enkeltheder er lærerige. Arbejdet foreligger
                    ikke altid i A. W. Schlegels Haandskrift. I Vinteren 1795-96 begyndte Schlegel
                    Arbejdet med »Romeo og Julie«, og vi have fra det første Aar af hans Ægteskab
                    med Caroline Böhmer - Giftermaalet fandt Sted 1796 - en fuldstændig, af Schlegel
                    senere gjennemsét Afskrift af det første Udkast, udført med Carolines Haand.
                    Endnu i September 1797 skrev hun, som hendes Breve udvise, »Hvad I vil« af for
                    ham efter et næsten ulæseligt Originalmanuskript. Og hun var mere end blot
                    Afskriverinde. Hun har arbejdet med paa Schlegels Afhandling om »Romeo og
                    Julie«, der næst Goethes Studier over Hamlet i »Wilhelm Meister« er det bedste,
                    som til hin Tid var udkommet i Tyskland om Shakespeare. Man gjenkjender hende af
                    og til paa Udbrud af en kvindelig Følelse og paa en større Blødhed i Stilen, end
                    man ellers er vant til at træffe hos Schlegel. Hun forstod ogsaa ganske
                    anderledes end de Samtidige den fulde Betydning af et Arbejde, der gik ud paa at
                    indlemme Shakespeare, hel og uforfalsket, i den tyske Litteratur. Hendes
                    Interesse for Arbejdet og for Oversætteren har dog, som Haandskrifterne lære,
                    ikke holdt sig udover Samlivets første Aar. I Begyndelsen er hendes Haandskrift
                    fremherskende; i Manuskripterne til de Stykker, som sysselsætte Schlegel i
                    Aarene 1797-98, er hendes Medvirkning endnu tydeligt at spore, skjøndt hendes
                    Skrifttegn vise sig sjældnere ved Siden af de mandlige. For sidste Gang findes
                    Spor af Carolines Pen i Haandskriftet til »Kjøbmanden af Venedig«, som stammer
                    fra de sidste Maaneder af Aaret 1778. I Oktober dette Aar var Schelling traadt
                    ind i Romantikernes Kreds i Jena. Fra da af findes intet Bogstav mere af hendes
                    Haand.</p>
                <p>Blandt Manuskripterne er der især to, som aabne et dybere Indblik i Schlegels
                    Udviklingsgang. Det er to forskjellige Texter til »En Sommernatsdrøm«.</p>
                <p> Før A. W. Schlegels Tid havde Ingen i Tyskland eller andensteds prøvet paa
                    gjennemgaaende at oversætte Shakespeares Vers paa Vers. Der existerede kun to
                    ældre tørre Prosa-Oversættelser, Wielands og Eschenburgs. Som ung Student i
                    Göttingen gjorde Schlegel det første, rent fragmentariske Forsøg paa at gjengive
                    Versene i »Sommernatsdrømmen« ved tyske Vers. Han havde fra Barnsben af været
                    »en lidenskabelig Versemager«. Dette Talent var øjensynligt nedarvet. Et halvt
                    Aarhundrede før han og hans Broder optraadte, havde ligeledes to Brødre Schlegel
                    havt et Navn i Litteraturen, Johan Elias, der længe levede i Kjøbenhavn,
                    sluttede sig til Holberg og i alt Dramaturgisk var en Forløber for Lessing, og
                    Johan Adolf, August Wilhelms og Friedrichs Fader, der vel var uden synderlig
                    Originalitet, men udrustet med en afgjort sproglig og formel Begavelse.</p>
                <p> Som ung Student, hvis Væsen tidligt ytrede sig i en Blanding af filologisk
                    Bøjelighed og digterisk Selvbestemmelse, nærede Wilhelm en lidenskabelig Længsel
                    efter at gjøre Bekjendtskab med Bürger, der som Professor ved Göttinger
                    Universitetet førte et ulykkeligt og isoleret Liv, idet hans Digter-Ry her, hvor
                    kun Faglærdom gjaldt, ingen Anseelse skaffede ham, medens Agtelsen for hans
                    Karakter havde lidt, altsom hans samtidige Forhold til hans Hustru og dennes
                    Søster blev bekjendt. Bürger, der i Göttingen følte sig som en Forvist, optog
                    med den inderligste Varme den fine, talentfulde Elev, der forud for ham havde en
                    sikrere Smag og et bedre ordnet Kundskabsforraad. Bürger stod dengang endnu som
                    Tysklands første Lyriker og første Verskunstner. Schlegel lærte ham alle
                    sproglige, metriske, tekniske Kunstgreb af, alle Midlerne til ved Ordvalg og
                    Ordstilling, ved Behandling af Rytmen og Versemaalene at frembringe en
                    kunstnerisk Virkning, og gik med sin medfødte Gave til Efterdigten saa vidt i
                    Tilegnelsen af Bürgers poetiske Ejendommelighed som det var muligt for hans
                    ganske forskjelligartede Naturel. Hans Digt »Ariadne« klinger som var det
                    skrevet af Bürger. I Sonetten, hvis dengang i Tyskland nyopdagede Form det
                    lykkedes Bürger at beherske, kom Schlegel ham saa nær, at man, da Schlegels
                    samlede Værker mange Aar senere bleve udgivne, ved Uagtsomhed har optaget to
                    Sonetter, der er digtede af Bürger.</p>
                <p>Læreren hyldede da ogsaa den megetlovende Elev i en udmærket Sonet, der
                    begynder:</p>
                <p> Junger Aar, dein königlicher Flug<br/> Wird den Druck der Wolken
                    überwinden,<br/> Wird die Bahn zum Sonnentempel finden,<br/> Oder Phöbus' Wort
                    in mir ist Lug.<br/> Og der slutter med disse beskedentsmukke Linjer:<br/> Dich
                    zum Dienst des Sonnengotts zu krönen<br/> Hielt ich nicht den eignen Kranz zu
                    wert,<br/> Doch - dir ist ein besserer beschert. </p>
                <p> Schlegel svarede med en Analyse af Bürgers kolde Pragtstykke »Das hobe Lied von
                    der Einzigen«, der priser dette Digt som et episk Vidunder, og sammen med Bürger
                    begyndte han nu en Oversættelse af »Sommernatsdrømmen« saaledes, at han gjorde
                    Hovedarbejdet, Bürger kun gik det Skrevne efter. Imidlertid stod han endnu
                    fuldstændigt under den Bürger'ske Tekniks Herredømme, og Manuskripterne lære os,
                    at han altid underkastede sig Bürgers Ændringer, særligt dennes Hang til det
                    Fuldttonende, altfor Kraftige. Dog Bürger gjorde sig som Oversætter ikke
                    Ulejlighed med at give saa klart et Spejlbillede, han formaaede, af
                    Shakespeare's Særegenheder; han gav kun Billedet af sin egen Ejendommelighed,
                    idet han med en vis Voldsomhed fremhævede de drøje og kaade Repliker og de
                    Steder, hvor vildfarne Lidenskaber møde hinanden; han forstærkede og overdrev
                    ethvert Træk, der svarede til hans Forkjærlighed for en djærv Spøg, og drev den
                    Trolddom ud, der laa over de ømme og fine Partier. Saa stor en Forkjærlighed den
                    unge Schlegel end af Naturen havde for Elegance, saa stræbte han dog ogsaa i
                    denne Henseende at vandre i sin Mesters Spor og blev ikke sjældent grov og
                    plump, hvor han troede at være naturlig og frisk.</p>
                <p> Bedre end Bürger havde Herder kunnet vejlede den unge Schlegel. I de Brudstykker
                    af Shakespeare 'ske Scener, som findes i hans »Stimmen der Völker«, havde han
                    alt forlængst givet et Mønster paa den rette Fremgangsmaade ved en poetisk
                    Oversættelse fra Engelsk til Tysk. Dersom Schlegel som Shakespeare-Oversætter
                    havde gaaet i Skole hos ham, vilde han aldrig være falden paa at gjengive den
                    femfodede Jambe ved Alexandrinervers eller paa at forandre Alfesangenes
                    Versemaal. Ingen havde nemlig dybere end Herder følt den Wielandske
                    Oversættelses Utilstrækkelighed. Den Aand, i hvilken han ønskede Shakespeare
                    fortysket gjenopstod nu hos Schlegel, der trods alle sit første Forsøgs Mangler
                    tidligt overtraf ham.</p>
                <p> Hurtigt gjorde Schlegel sig fri fra Bürgers Indflydelse. For Bürger var Kunstens
                    højeste Opgave den at være folkelig. Efterat Schlegel i 1791 som Huslærer i
                    Amsterdam rumligt var kommen i en Afstand fra Bürger og havde fordybet sig i
                    Schillers Værker, slog han ikke blot i sine digteriske Forsøg ind i Schillers
                    Tone og skrev en følt og sympathetisk Kritik af dennes Digt »Die Kunstler«, men
                    han fik ogsaa gjennem Schillers Kunstfilosofi et højere Begreb om Kunstens
                    Væsen. I hans metriske Stil foregik der en Forvandling i Retning af det
                    Højtpathetiske og Værdige. Schiller kunde imidlertid næsten lige saa lidt som
                    Bürger hos Schlegel udvikle Evnen til fuld Forstaaelse af Shakespeare, han, der
                    i sin Oversættelse af »Macbeth« forvandlede Hexene til græske Furier og lagde
                    Portneren en opbyggelig Sang i Munden istedenfor den djærvt burleske Monolog.
                    Var Bürgers Naturlighed én Fare, saa var Schillers Pathos en anden.</p>
                <p>Dog paa samme Tid som Schillers Lære om Kunstens høje Betydning oplyste Schlegel,
                    ansporede de Samlede Digtninge, der udkom af Goethe, for hvem han nu først fik
                    Øjnene op, hans Drift til at forske, forklare og oversætte paa digterisk Vis.
                    Som alt berørt fik denne første Udgave af Goethes samlede Skrifter en meget kold
                    og daarlig Modtagelse. Hovedaarsagen var, at man stadigt ventede nye Værker i
                    Stil med »Werther« eller »Götz« og Ingenting forstod af Goethes Aandsudvikling.
                    For Schlegels kritiske Naturel gik Goethes hele Mangesidighed op. Han forstod og
                    vurderede hin Evne til med foreløbig kunstnerisk Selvopgiven at lade
                    Gjenstandene virke rent og fuldt paa sig, der hos Goethe havde avlet en Form,
                    som aldrig var vilkaarligt valgt, altid fordret af Stoffet. Han forstod, at han
                    som poetisk Oversætter maatte vise en lignende Selvfornægtelse og udfolde en
                    lignende Evne til aandelig Gjenføden af Sagen. Kvindelig Modtagelighed for de
                    fineste Ejendommeligheder hos den fremmede Original og mandlig Evne til Formning
                    ud fra en Helhedsanskuelse var nødvendige for Oversætteren, og begge disse Evner
                    fandtes hos Goethe; thi hans Væsen var Mangfoldighed, hans Navn Legio, hans Aand
                    Proteus.</p>
                <p>Det stod endnu tilbage at overvinde de sprogligt-tekniske Vanskeligheder. Dog
                    netop her var Goethes Exempel epokegjørende. Han havde omformet det tyske Sprog.
                    Ved at gaa igjennem hans Hænder havde det vundet saa meget i Smidighed og
                    Omfang, vundet en saa stor Rigdom i Udtrykket for det Ophøjede som for det
                    Yndefulde, at det frembød Schlegel netop det gjennemspillede Instrument, han
                    havde Behov. I sin Bürger'ske Tid havde han endnu opfattet den tekniske
                    Fuldkommenhed som en udvortes, der lod sig opnaa ved haardnakket Filen; nu
                    begreb han, at den fuldendte Teknik bestemmes indenfra, ikke er andet end
                    Udtrykket for den Stil-Enhed, der er betinget ved Grundstemningen. Og nu
                    begyndte han at se sin Livsopgave som den dobbelte, at fremstille de fremmede
                    Folkeslags Mesterværker i det tyske Sprog og kritisk at udlægge de fortrinligste
                    udenlandske og hjemlige Digterværker for sine Landsmænd.</p>
                <p>Nu forstod han ogsaa paa en ny Maade Fichte, den Ven og Vaabenbroder, som
                    Romantikerne saa hurtigt vandt sig. Wilhelm Schlegel indsaa, at Fichtes
                    filosofiske Jeglære paa den mest abstrakte Maade indeholdt Tanken om
                    Menneskeaandens ubegrænsede Evne til at gjenfinde sig i Alt og finde Altet i
                    sig. Schlegels smidige Aand slyngede sig om denne stærke Grundtanke hos
                    Fichte.</p>
                <p>Her greb den stadigt førte Brevvexling med den yngre Broder ind. Han var som den
                    yngre af Wilhelm bleven draget ind i den ny Litteraturbevægelses Farvand, og
                    blev, stridbar som han var, saasnart han troede at være kommen til den sande
                    Indsigt, dens hensynsløseste Forkjæmper. Forskjellen mellem Brødrene er denne:
                    Den ældre var, til Trods for hans litterære Anskuelsers Dristighed, den
                    regelmæssigere Aand. Skjønhedssans og Formsans var tidligt udviklede hos ham.
                    Hans Hovedtalent var et formelt, og Maade og Maal, Nøjagtighed og Behændighed
                    var medfødte Egenskaber hos ham. Naar han ikke hidsedes altfor stærkt, viste han
                    ogsaa som Polemiker Maadehold, vidste forholdsvis tidligt, hvad han vilde og
                    kunde, og brød med Fasthed og Udholdenhed de Ideer og Synsmaader Bane, til hvis
                    Talsmand han en Gang havde gjort sig. Han blev den romantiske Skoles Grundlægger
                    og var fuldstændig rustet til denne Gjerning, han, hvem hans Broder spøgende
                    kaldte »den guddommelige Skolemester« eller »Universets Skolemester«.</p>
                <p>Friedrich Schlegel var den uroligere Aand, den ægte Sektskifter; han vilde sit
                    hele Liv igjennem, som han siger i et Brev, »ikke blot prædike og ivre som
                    Luther, men ogsaa som Muhamed verdenserobrende underlægge sig Aandernes Rige med
                    Ordets Ildsværd«. Det skortede ham hverken paa Initiativ eller paa saa kolossale
                    Planer, at Muligheden til deres Virkeliggjørelse stod i et skrigende Misforhold
                    til hans Evner. Evigt vaklende, uden Holdning og Midtpunkt, de hundrede
                    Brudstykkers Mand, men rig paa frugtbare Indfald, paa Paradoxer, paa aandrige
                    Pointer var han altid udsat for Fristelsen til at ville imponere ved »mystisk
                    Terminologi« og altid udsat for Fald ned i det Flove og Meningsløse. Langt mere
                    træffende, end Nogen anede, sagde Novalis i et Brev til ham: »Kongen af Thule,
                    kjære Schlegel, var din Stamfader, du er i Familie med Undergangen.« Som
                    Kritiker var han lidenskabeligere, mindre upartisk end Wilhelm, som Digter har
                    han kun en eller to Gange i sit Liv truffet Naturtonen og han styrtede i sin
                    »Alarcos« ned i en Afgrund af Ynkværdighed, i hvilken Broderen med sin fine Sans
                    og sin strenge Korrekthed aldrig havde kunnet synke. Den ældre Broder havde
                    givet den yngre den litterære Indvielse, den yngre drev den ældre fremad, men
                    han fordærvede ved sin Uelskværdighed dennes Forhold til Schiller, ja tilsidst
                    endog det Wilhelm saa dyrebare og saa længe opretholdte Forhold til Goethe.</p>
                <p>Foreløbigt lod Wilhelm nu Oversættelsen af Shakespeare ligge og kastede sig over
                    de sydlige Landes Poeter. Han forsøgte sig i alle Retninger, oversatte
                    fragmentarisk Homer, græske Elegikere, Lyrikere, Dramatikere, Idyldigtere,
                    næsten alle de latinske Digtere, desuden Italienere, Spaniere, Portugisere,
                    senere endog indisk Poesi, for at gjøre Tysklands Sprog til et Pantheon for det
                    Guddommelige i alle Tungemaal. Længst dvælede han ved Dante, dog uden at være i
                    Besiddelse af det Herredømme over Formen, som udkrævedes; han rimede i hver
                    Terzin kun to Linjer, saa Versemaalets Karakter forvanskedes, og
                    Sammenfletningen af Stroferne faldt bort.</p>
                <p>Dernæst tog han »Romeo og Julie« samt »Hamlet« for sig. Han sendte Brudstykker af
                    sine Oversættelser til Friedrich, der atter overgav dem til Caroline. Hendes Dom
                    var i Regelen gunstig ; men hun udtalte den Dadel, at Sproget havde faaet en
                    altfor gammeldags Farve, og tillagde den forudgaaende Bearbejdelse af Dante
                    Skylden derfor, da Wilhelm efter hendes Opfattelse ved den altfor meget havde
                    vænnet sig til forældede Ord og Vendinger. Han havde netop kort forinden indset,
                    at han maatte vogte sig for den slikkede Elegance, som han havde tilkjæmpet sig
                    efter Opgivelsen af den Bürgerske Stil; nu forfaldt han til den modsatte
                    Yderlighed, til Archaismer, til det Knortede og Haarde.</p>
                <p>1797 sendte han de første Prøver af »Romeo og Julie« til Schiller. De bleve
                    trykte i »Die Horen«. Og strax derefter bragte Tidsskriftet Schlegels
                    Afhandling: »Noget om William Shakespeare i Anledning af Wilhelm Meister«. I
                    »Wilhelm Meister« havde jo Goethe fremstilt Stræben efter Forstaaelse af
                    Shakespeare som et betydeligt Element i den tyske Dannelse. Ved Samtalerne om
                    Hamlet havde han gjendrevet den dumme Fordom, at Shakespeare havde været et raat
                    Naturgeni uden kunstnerisk Bevidsthed. Dersom denne Fordom havde havt Ret, saa
                    kom det jo i en tysk Oversættelse ikke synderligt an paa Formgivningen. Hos en
                    saa overlegen Kunstner som den Shakespeare derimod, der fremstilles i »Wilhelm
                    Meister«, var det klart, at Harmonien mellem Indhold og Form ikke turde brydes.
                    Og dog havde selv Goethe endnu ikke været videre, end at han uden at føle Anstød
                    havde meddelt, hvad han anførte af Hamlet, i den gamle Prosa- Oversættelse; det
                    havde end ikke for ham været indlysende, hvor ganske her Sag og Kunstform var
                    sammensmeltede. Langsomt arbejder Schlegel sig fremad. Selv er han endnu saa
                    hildet, at han mener ikke at kunne undvære Alexandrinerverset ; kun »saavidt
                    muligt« beholder han i »Romeo» den femfodede Jambe; Scenen mellem Munken og
                    Romeo oversætter han i Alexandrinere, idet han undskylder sig med, at disse Vers
                    skade mindre i Sentenser og Skildringer end i de egentligt dialogiserede Steder.
                    Romeos hele Lyrik gaar derved tabt.</p>
                <p>Han føler det selv, og saa begynder han da med Jernflid og haardnakket
                    Begejstring endnu engang, kaster Alexandrinerne over Bord og tvinger sig til i
                    det vidtløftige tyske Sprog at sige det Samme i ti eller elleve Stavelser,
                    hvortil han tidligere brugte tolv eller tretten. Længe forekommer det ham en
                    uløselig Opgave at gjengive Vers ved Vers uden at føje nogen Linje til
                    Originalens. Oversættelsen svulmer under hans Hænder som fordum under Bürgers.
                    Fjorten engelske Vers blive til nitten eller tyve tyske. Det er, synes det ham,
                    umuligt at fatte sig kortere, indtil han endelig fra Grunden af indser,
                    hvorledes Shakespeare opfører sin Kunstbygning og nu giver Afkald paa al Fylde
                    og alt Fyld, som Shakespeare ikke har. Og hvert Vers gjengives ved et enkelt
                    Vers. Han bander og jamrer over Tyskens Vidtløftighed og Utilstrækkelighed; hans
                    Sprog har jo ganske andre Skranker, ganske andre Vendinger end det engelske. Han
                    kan ikke gjere Shakespeare's Arbejde efter; det bliver en Stammen og Hakken uden
                    Klang og Flugt; men han tvinger sig, tvinger Sproget og frembringer sin
                    Efterdigtning.</p>
                <p>»Schlegels Shakespeare«, siger Scherer med Rette, »stiller sig i den Afstand,
                    hvori gjenfrembringende Kunst staar til frembringende men med den Lighed, som
                    det Fuldkomne har med det Fuldkomne, nær op til de Værker, Goethe og Schiller
                    skjænkede os paa den Tid, da de virkede i Fællesskab«.</p>
                <p>Herredømmet over Formen var ham fra da af sikret, og han høstede nu Frugterne af
                    sin Møje. Han stod som Mester, han aabnede sin Haand, og fra 1797 til 1801 faldt
                    sexten af Shakespeare's Dramer fra denne Haand ned i det tyske Folks Skjød,
                    udadlelige som var de skrevne af en indfødt Digter af Shakespeare's Rang. Man
                    overveje ret, hvad dette vil sige. Det betyder i Virkeligheden ikke meget
                    mindre, end om - ved Siden af Goethe og Schiller - i Midten af forrige
                    Aarhundrede ogsaa Shakespeare var kommen til Verden i Tyskland. Han fødtes 1564
                    i England; gjenfødt blev han i 1767 i sin tyske Oversætter. Han udgav 1597
                    »Romeo og Julie« i London; Sørgespillet udkom 1797 i Berlin som et nyfødt Værk.
                    Da Shakespeare saaledes gjenopstod i Tyskland, virkede han med fuld Kraft paa et
                    Publikum, der vel var mindre aandsbeslægtet med ham end hans oprindelige, og for
                    hvem han ikke mere kjæmpede Dagens Kamp, men som i flere Henseender endog var
                    modnere til at forstaa ham end det, han skrev for i sin Tid. Han begyndte at
                    give de Millioner, der ikke forstode Engelsk, Næring af sin Aands Brød. Nu først
                    opdagede Mellem og Nord-Europa ham. Nu først blev den hele germaniskgothiske
                    Verden hans Menighed. Men vi have ogsaa set, hvor meget der udkrævedes, for at
                    et tilsyneladende saa fordringsløst Aandsværk af denne høje Rang skulde komme i
                    Stand. Vi kunne jo læse et stort Stykke af det tyske Aandslivs Historie en
                    Menneskealder igjennem i Udkastene og Haandskrif terne dertil. For at bringe det
                    tilveje var intet Ringere nødvendigt, end at Lessings Kritik, Wielands og
                    Eschenburgs Forsøg havde forberedt Jordbunden, at dernæst et Geni som Herder
                    havde sammenfattet Alt, hvad der i den tyske Aand var af Anlæg til Modtagsomhed
                    og sindrig Gjætning, og at han med sit Dictator-Naturel havde gjort den unge
                    Goethe til sin Elev. Goethe efterligner dog i sin i Prosa skrevne «Götz» kun en
                    Prosa-Shakespeare. Saa maatte der fødes et Talent med A. W. Schlegels i sin Art
                    enestaaende Ejendommelighed, et Talent, i hvilket den filologiske Evne og den
                    formelle Smidighed var nedarvet; fremdeles maatte dette Talent komme derhen,
                    hvor det kunde indvinde Tidsalderens højeste tekniske Fuldkommenhed, saa paany
                    befri sig fra den Bürger'ske Forkjærlighed for det altfor Drøje. Det maatte
                    modtage Paavirkning af Schillers Kunstbegejstring, styre udenom Schillers
                    Forkjærlighed for det Pathetiske og Sky for det Burleske, indvinde den fulde
                    Forstaaelse af Goethe, overtage det af ham udviklede Sprog som en Arv, opnaa en
                    endnu finere Indsigt end hans i Nødvendigheden af Overensstemmelse mellem Form
                    og Indhold hos Shakespeare, have et beslægtet Talents ansporende Iver og en
                    Kvindes prøvende Kritik i sin Nærhed: Hundreder af Kilder maatte strømme sammen,
                    hundrede Omstændigheder træffe sammen, Personer lære hinanden at kjende, Aander
                    mødes og befrugte hverandre, for at Værket kunde staa der i sin beskedne Ynde;
                    en ringe Ting, Oversættelsen af en for et Par hundrede Aar siden afdød Poet, men
                    den ædleste Næring for Millioner og bestemt til at øve en dyb og varig
                    Indflydelse paa den tyske Poesi.</p>
                <br/>
                <p>IV.</p>
                <p>Tungt Blod, der avlede Spøgelsefrygt og Spøgelsesyner, medfødt Tungsindighed
                    indtil Randen af Vanvid, en klar, ædru Forstand, der uophørligt var tilbøjelig
                    til at gjøre Lysets Rettigheder gjældende, og en ganske usædvanlig Evne til at
                    leve i Stemninger og fremkalde Stemninger, det var Grundegenskaber hos Ludvig
                    Tieck. Han var blandt den romantiske Skoles Digtere den frugtbareste, og han
                    skrev, efter at Skolen var sprængt, en lang Række fine Noveller, der skildrede
                    Samtid og Fortid paa en Maade, der kom Virkeligheden nærmere end Skik var i
                    romantisk Poesi.</p>
                <p>Han fødtes 1773 som Søn af en Rebslager i Berlin, modtog allerede i Skolen et
                    dybt Indtryk af saadanne Klassikere som Goethe, Shakespeare og Holberg, og
                    formaaede som Yngling at efterligne Shakespeare's Alfepoesi saavel som Ossian's
                    Vemodstoner, men blev i et Tidsrum af sin tidlige Ungdom ved den Svaghed, han
                    viste i at lade sig benytte og udnytte af ældre Litteratorer, foranlediget til
                    et ganske usundt og skjødesløst Megetskriveri. Blev nu end saaledes den Aand og
                    Retning, i hvilken han skulde skrive, ham paanødet, saa kan hans personlige
                    Ejendommelighed dog spores selv i disse værdiløse Arbejder. Under Ledelse af
                    hans Lærer Rambach skrev eller bearbejdede han i Oplysningstidens Aand
                    sentimentale Historier om ædle Røvere eller han forfattede Rædselsscener i Stil
                    med Franz Moors Dødsscene. Men nu og da lod han i parodierende Bemærkninger sin
                    egen højere Synsmaade skinne igjennem.</p>
                <p>Noget senere forfattede han, den tilkommende Romantiker, for Oplysningstidens
                    gamle Kamphane, Nicolai, gammelkloge Almanakhistorier, der gjøre Nar af
                    Overtroen, og i hvilke der kun stænkvis forekommer Glimt af Ironi, som naar
                    Udtryk af Foragt for »den dumme Middelalder« eller for »det Shakespeare'ske
                    Spøgelsevæsen« lægges en ærkedum gammel Mand i Munden. Han skrev vel især disse
                    Ting, fordi han havde solgt sin Pen, imidlertid røber sig ikke desmindre heri
                    Trætheden hos en Tungsindig, der saalænge har udtømt sig i sørgmodige Spørgsmaal
                    og Tvivlsmaal af enhversomhelst Art, at han uden megen Selvovervindelse giver
                    den Stemme det sidste Ord, der tvært imod al Genisyge lovsynger den forstandige,
                    borgerlige Middelvej. Den Raadvildhed, hvori han indadtil var stedt, spejler sig
                    ikke mindre klart i hans paa Bestilling rationalistiske Fortællinger end i det
                    Spøgelseagtige, det Grusomt-Vellystige og det koldt Cyniske i hans Noveller og
                    Skuespil fra Begyndelsen af Halvfemserne, i hvilke der tilsyneladende er nedlagt
                    mere af hans eget Væsen.</p>
                <p>Den første betydeligere Produktion af Tieck, der møder os, er »William Lovell«.
                    Denne Romans første Del, forfattet i Tiecks 21de Aar, udkom 1795. Nu og da
                    anslaas allerede her med Hensyn til Kunstsmagen de Strenge, som den romantiske
                    Skole senere spillede paa.</p>
                <p>William Lovell kommer til Paris (som Tieck da aldrig havde set) og er naturligvis
                    opfyldt af stor Modbydelighed for Alt, hvad han oplever: »Byen er en grim,
                    uregelmæssig Stenhob. I hele Paris har man Følelsen af at være i et Fængsel. […]
                    Man taler og snakker hele Dagen uden en eneste Gang at sige, hvad man tænker […]
                    Jeg er af Kjedsomhed gaaet nogle Gange i Theatret. Tragedierne bestaa af
                    Epigrammer uden Handling og Følelse og Tirader, der tage sig ud, som naar paa
                    gamle Malerier Ordene hænge ud af Munden paa Personerne. Jo mere Skuespilleren
                    fjerner sig fra Naturen, for des større bliver han ansét […] I den store
                    verdensberømte Pariser- Opera faldt jeg i Søvn.« Det er de Indtryk, som Lovell,
                    der i Bogen er Englænder, har modtaget af Paris omkring Revolutionstiden — den
                    hele traditionelle tyske Foragt for fransk Væsen og fransk Kunst, dobbelt
                    urimelig her, fordi den er lært udenad efter Bøger. I Modsætning hertil udbryder
                    Lovell i Theâtre français: »O Sofokles, o guddommelige Shakespeare!« , og meget
                    betegnende siger han: »Jeg hader Menneskene, som med deres eftergjorte lille Sol
                    [skal være Fornuften] lyse op i enhver hyggelig Dæmring og forjage de
                    elskværdige Skyggebilleder, der boede saa trygt under det hvælvede Løvtag. I vor
                    Tidsalder er det blevet en Slags Dag, men den romantiske Nat- og Morgenbelysning
                    var skjønnere end dette graa Lys fra en skyet Himmel.</p>
                <p> »Undtager man disse enkelte Stænk, synes Bogen ellers ved første Øjekast ikke at
                    have nogen af de Egenskaber, som man plejer at betegne som de romantiske
                    Frembringelsers; men i Virkeligheden viser intet Værk bedre og sikrere end
                    dette, hvori de romantiske Tendenser grunde. William Loveli har laant sin
                    Grundtanke og Brevformen fra en fransk Roman af den materialistiske Skribent
                    Rétif de la Brétonne: Le paysan perverti. Det er ikke uden Betydning, at vi
                    strax her kunne føre en romantisk Produktion tilbage til den franske
                    Materialisme; det er i Virkeligheden fra den, at den mørke romantiske Skjæbnetro
                    stammer. Lovell er en Bog, hvis Læsning i vore Dage er i høj Grad besværlig.
                    Formen er trættende bred, alle Karaktererne staa som i Taager. Bipersoner som
                    den ædle gamle Tjener ere trivielle Richardsonske Reminiscenser, og der findes
                    hverken et drastisk Træk eller en plastisk Situation. Bogens Fortrin, som er
                    ligesaa tysk som dens Mangler, bestaar i en udholdende og haardnakket
                    psykologisk Reflexion. Dens Helt er en Yngling, der lidt efter lidt langsomt og
                    sikkert føres til at opløse alle faste Livsmagter, alle overleverede og
                    godkjendte Regler for Livet paa en saadan Maade, at han ender i en ren
                    Forbryderexistens med en forhærdet Egoisme til Grundvold. Man har Uret, synes
                    jeg, naar man andrer sig over, at Tieck i saa ung en Alder kunde skildre Sligt.
                    Er det ikke netop i de tidligste Ungdomsaar, at Ynglingen, hvis Blik endnu slet
                    ikke formaar at vende sig udad, men som bestandig er sysselsat med alt det
                    Forunderlige, der viser sig for ham, naar han sér ind i sit eget Hjerte,
                    uafladeligt maa optrævle sig selv, undersøge sine egne Tilstande, sé sig i det
                    Spejl, som hans egen Bevidsthed rækker ham? Der gives for mange Gemytter ingen
                    mere selvkritisk Alder end Perioden omkring det tyvende Aar. Man har endnu saa
                    god Tid i Livet, saa god Tid til at gjøre sig Rede for sig selv; man tilbringe
                    sine Dage med at lære det Instrument at kjende, hvorpaa man hele Livet igjennem
                    skal spille; man stemmer det; man agter paa, hvorledes det er stemt. Den Tid er
                    endnu fjern, hvor man raskvæk bemægtiger sig sig selv og benytter sig som
                    Instrument, hvad enten det nu er som Violin eller som Brækjern, eller som hvad
                    det nu kan falde. Og byder Omverdenen ved Omstændighedernes Beskaffenhed hverken
                    Opgaver eller Næring, og vedbliver Individet at leve af sit eget Blod, da maa
                    uundgaaeligt Reflexionssygen føre til, at Personligheden opplukkes eller
                    udhules.</p>
                <p>Det for Digteren, for Retningen, for Tidspunktet Ejendommelige er her det
                    Følelsens Fantasteri, hvori den selvkritiske Reflexion slaar over. Individet
                    vover for Alvor at gjøre det tilfældigt bestemte, umiddelbart givne Jeg, som har
                    opløst Alt, hvad Vedtægt respekterer, til alle Tings Norm og alle Reglers Ophav.
                    Forvridningen af Fichtes Totaltanke og den psykologiske Sammenhæng med den kan
                    her ikke miskjendes. Man læse følgende Vers af Lovell og den efterfølgende
                    Reflexion:</p>
                <p> Willkommen, erhabenster Gedanke,<br/> Der hoch zum Gotte mich erbebt.<br/>
                    <br/> Die Wesen sind, weil wir sie dachten,<br/> In trüber Ferne liegt die
                    Welt,<br/> Es fällt in ihre dunkeln Schachten<br/> Ein Schimmer, den wir mit uns
                    brachten.<br/> Warum sie nicht in wilde Trümmer fällt?<br/> Wir sind das
                    Schicksal, das sie aufrecht hält!<br/>
                    <br/> Den bangen Ketten froh entronnen<br/> Geh' ich nun kühn durchs Leben
                    hin<br/> Den harten Pflichten abgewonnen,<br/> Von feigen Thoren nur
                    ersonnen.<br/> Die Tugend ist nur, weil ich selber bin,<br/> Ein Wiederschein in
                    meinem innern Sinn.<br/>
                    <br/> Was kümmern mich Gestalten, deren matten<br/> Lichtglanz ich selbst
                    hervorgebracht?<br/> Mag Tugend sich und Laster gatten!<br/> Sie sind nur Dunst
                    und Nebelschatten,<br/> Das Licht aus mir, fällt in die finstre Nacht.<br/> Die
                    Tugend ist nur, weil ich sie gedacht. </p>
                <p>»Saaledes behersker min ydre Sans den legemlige, min indre Sans den aandelige
                    Verden. Alt er underordnet min Vilkaarlighed ; enhver Ting, enhver Handling kan
                    jeg kalde hvad det behager mig; den levende og livløse Verden hænger i Kjæder,
                    som min Aand styrer; mit hele Liv er kun en Drøm, hvis mangfoldige Skikkelser
                    forene sig efter min Vilje. Jeg selv er den eneste Lov i den hele Natur og denne
                    Lov lyder Alt«.</p>
                <p>Man sér, at naar Friedrich Schlegel senere udraaber: »Fichte er ikke nok absolut
                    Idealist, fordi han ikke er nok Kritiker og Universalist; jeg og Hardenberg
                    (Novalis) ere det dog mere,« saa har allerede ti Aar i Forvejen, og længe før
                    der blev Tale om Romantik og romantisk Skole, Tieck øjnet den Vej, som den nye
                    Skole vilde slaa ind paa: Individualitetens Opgaaen i personlig Vilkaarlighed og
                    denne Vilkaarligheds Ophøjelse til Livets og Kunstens Kilde under Navnet
                    Fantasi. Lovell føres ad denne Bane ud over alle afstukne Grænser. Medens
                    »Johannes Forføreren,« der i vor Litteratur fuldender og afslutter denne Type,
                    bestandig holder sig indenfor et vist Skema, i Afstand fra det Ethiske, hvilket
                    han betragter som en kjedelig og fortrædelig Magt, og som han derfor heller
                    aldrig angriber i Fronten, lader Lovell som den alsidigere, dristigere anlagte,
                    om end slettere udførte Karakter, sig hverken skræmme tilbage af Forræderi, Drab
                    eller Giftmord. Han er den i den hele Periode varierede Don-Juan-Faust-Type med
                    en Tilsætning af Schillers Franz Moor. Selvbeskuelsens Blaserthed har her ført
                    til grænseløs Menneskeforagt, til hensynsløs Bortfejen af alle Illusioner, og
                    der øjnes ingen anden Trøst end den, at Hykleriet afsløres og den hæslige
                    Sandhed sés. I hvor dyb en Sammenhæng med Meget af hvad Romantikerne siden
                    frembragte staar ikke en Udtalelse som denne : »Visselig er Vellyst vort Væsens
                    store Hemmelighed; selv den reneste og inderligste Elskov vil dukke sig i denne
                    Brønd […] Kun Letsind, kun Indsigt i Illusionen kan frelse os, og derfor er
                    Amalie Intet for mig mere, siden jeg indser, at Poesi, Kunst og selv Andagt kun
                    er forklædt og tilhyllet Vellyst […] Intet uden Sanselighed er det første
                    bevægende Hjul i vort Maskineri […] Sanselighed og Vellyst er Musikens,
                    Maleriets og alle Kunsters Aand; alle Menneskets Ønsker flyve om denne Pol som
                    Myggene om det brændende Lys; […] derfor ere Boccacio og Ariost de største
                    Digtere, og Tizian og den kaade Correggio staa højt over Dominichino og den
                    fromme Rafael. Jeg antager endog Andagten for at være en afledet Kanal for den
                    raa Sansedrift, der bryder sig i tusind mangfoldige Farver.« - Man kunde tro, at
                    denne Lovell, i hvis Reflexioner Sanseligheden spiller saa stor en Rolle, var
                    skildret som en Natur, hvis Instinkter ledede den paa Afveje. Lige omvendt! Han
                    er kold som Is, kold som Kierkegaards Skygge af en Forfører, der endog i dette
                    Træk er foregrebet her. Han begaar ikke sine Udskejelser med Kjød og Blod, men
                    med en fantastisk exalteret Hjerne. Han er et purt Cerebral menneske, en
                    Nordtysker af det reneste Vand. Og i et bestemt Punkt er han tilmed allerede ved
                    Anticipation romantisk i en uventet Grad. Da han helt er udbrændt, da hver Gnist
                    af Overbevisning er udslukt hos ham, og alle hans Følelser ligge »døde og
                    slagtede« omkring ham, tyer han til Troen paa det Vidunderlige og sætter sin Lid
                    til mystiske Meddelelser, som en gammel Bedrager har foregjøglet ham Udsigten
                    til. Dette Træk, som karakteristisk nok ikke findes i det franske Forbillede,
                    udfordredes for at supplere Figuren.</p>
                <p>Saa udhulet er her Personligheden, saa lidet vejer den i sin egen Haand, at den
                    forekommer sig lige sand og usand paa ethvert Tidspunkt ; den er bleven sig
                    fremmed og har ligesaa liden Tillid til sig selv som til nogen Magt udenfor sig.
                    Den staar udenfor, hvad den selv oplever. Det forekommer den, at den spiller en
                    Rolle, naar den handler. Lovell fortæller, hvorledes han har forført en ung
                    Pige, Emilie Burton: »Jeg kastede mig pludselig ned for hendes Fødder og tilstod
                    hende, at alene en heftig Kjærlighed havde bevæget mig til mit Ophold paa
                    Slottet; jeg sagde, at dette skulde være mit sidste Forsøg paa at erfare, om der
                    gaves noget menneskeligt Hjerte, der endnu vilde tage sig af mig, for igjen at
                    forsone mig med Livet og Skjæbnen. Hun var skjøn, og som i et Skuespil spillede
                    jeg min Rolle videre med en forunderlig Begejstring; Alt, hvad jeg sagde,
                    lykkedes mig, jeg talte med Ild og dog uden Affektation,« og senere hedder det:
                    »At hun selv paa nogen Tid har forspildt sin huslige Lykke, er hendes egen Skyld
                    ; at hun efter den gængse Synsmaade nu maa skamme sig for mange Mennesker, kan
                    ikke bebrejdes mig. Jeg gav en Rolle overfor hende, hun kom mig imøde med en
                    anden, vi spillede saaledes med megen Alvor et Stykke af en daarlig Digter, og
                    nu gjør det os bagefter ondt, at vi saaledes have spildt Tiden.« Altsaa et Spil,
                    en Rolle var det Hele. Man har her allerede udfoldet i en litterær Figur, hvad
                    senere blev til et Livs Virkelighed i Karakterer som Fr. Schlegels og Gentz's,
                    og man har her i et enkelt Menneskes Sjæleliv, hvad kunstnerisk bestemt blev til
                    Romantikernes meget omtalte Ironi. Her i Karakteren den nøgne Egoisme, der tager
                    Livet som en Rolle, i Kunsten Misforstaaelse og Overdrivelse af Schillers
                    Grundtanke, at den æsthetiske Virksomhed er »en Leg«, et Spil o: en Virken uden
                    ydre Formaal, saa den sande Kunstform bliver den, der hvert Øjeblik itubryder
                    Formen, umuliggjør Illusionen og ender i Selvparodien, saaledes som det sker i
                    Tiecks Lystspil. Der er her den allernøjeste Sammenhæng mellem Maaden, paa
                    hvilken Helten handler og Maaden, paa hvilken Komedien skrives. Ironien er en og
                    den samme. Alt kan føres tilbage til den samme Selviskhed og Uvirkelighed*) [*)
                    Tieck: William Lovell, I 49—62. 172, 178, 212, II 110.].</p>
                <p>For ret at forstaa den Sjælstilstand, som er skildret i »Lovell«, er det ikke
                    nok, at vi sé dens fremtidige Konsekvenser, vi maa her som tidligere ved René
                    sé, hvori den grunder, og hvoraf den er betinget. Betinget er den ved den hele
                    Selvraadighed, i hvilken Tiden gjærer. Derfor mødes de forskjelligste
                    Digteraander i Typens Udformning. Som en Blaserthedens Titan hører Lovell hjemme
                    i en Slægt af Titaner.</p>
                <p>Jean Paul, der var ti Aar ældre end Tieck, fire Aar yngre end Schiller, begyndte,
                    to Aar før »Lovell« blev anlagt, en Skildring af Racen i sin saakaldte
                    Faustiade, Romanen »Titan«. Jean Paul er i mange Maader Romantikens Forløber;
                    indenfor den romantiske Skole bliver han reproduceret af Hoffmann, ligesom
                    Goethe af Tieck. Han er Romantiker først og sidst ved den grænseløse
                    Vilkaarlighed, hvormed han som Kunstner gaar tilværks. Han har, som Auerbach
                    siger om ham, »Studiehoveder, Stemninger, Karaktertræk, psykologiske
                    Forviklinger, Billeder i Almindelighed liggende færdige, som han vilkaarligt
                    overfører paa givne Karakterer og Situationer«, han skyder alle mulige nok saa
                    uvedkommende Indfald ind i sine Fortællingers elastiske Ramme. Dernæst er han
                    Romantiker ved sin Selvoptagethed; thi man hører ham og atter ham gjennem alle
                    hans Personer, hvad de saa hedde; er det fremdeles ved sin berømte Humor, der
                    behersker Alt hos ham og ingen fast Kunstform respekterer, endelig ved sin hele
                    Stilling som den antike Dannelses Antipode. Men hvad han saa end i Kunsten var,
                    saa var han i Livet ikke Vilkaarlighedens, men Frihedens Mand, dens
                    lidenskabelige Forkjæmper, Fichtes Ligemand i begejstret Pathos; han bekjæmpede
                    hverken Oplysningen eller Fornuften eller Reformationen eller Revolutionen, han
                    var overbevist om den historiske Værdi og den fulde Gyldighed af de Ideer, som
                    det er det attende Aarhundredes Hæder at have bragt frem og forfægtet. Derfor
                    vendte han sig advarende mod Romantikernes tomme og demoraliserende
                    Fantasteri.</p>
                <p>I Titan forekommer den kraftigst udprægede af Jean Pauls Idealfigurer, Roquairol.
                    Hans Styrke laa ellers ikke i Frembringelsen af Idealfigurer. Han var først og
                    fremmest en fortrinlig realistisk Idyldigter.</p>
                <p> Roquairol er et Forbillede for den Form, hvori Tiden støber sin Lidenskab og sin
                    Fortvivlelse. Han er den rasende og dybt reflekterede Attraa, der bliver til
                    Fantasteri, fordi den er en Kraft, som Forholdene ikke tage i Brug, og som ikke
                    har de Evner i sig, hvormed man tilegner sig eller gjennembryder og behersker
                    Virkeligheden. Attraaen bliver saaledes en Sygdom, der slaar ind og som fører
                    til Selvbeskuelse og Selvmord. Man høre Roquairol skildre sig selv i et Brev
                    (Titan, 3dje B. 88 Zykel):</p>
                <p>»Sé kun paa mig, jeg tager min Maske af, konvulsiviske Bevægelser gaa over mit
                    Ansigt som paa Folk, der have taget Gift. Jeg har drukket mig fuld i Gift, jeg
                    har slugt Giftkuglen, Jordkuglen. — Jeg er som et udhulet Træ, forkullet af en
                    fantastisk Ild. Naar Jegets Indvoldsorme, Vrede, Henrykkelse, Elskov og andre
                    lignende af og til give sig til at krybe om i mig og fortære hinanden, saa ser
                    jeg fra mit Jeg ned paa dem, og jeg skjærer dem i Stykker som Polyper og stikker
                    dem ind i hinanden. Saa ser jeg atter som Tilskuer paa min Skuen, og da dette
                    gaar for sig i det Uendelige, hvad har man saa af det Alt? Naar Andre have en
                    Tros-Idealisme, saa har jeg en <emph>Hjærtets Idealisme</emph>, og Enhver, der
                    ofte har gjennemlevet alle Følelser, paa Theatret, paa Papiret eller paa Jorden,
                    har den som jeg. Hvad nytter det til? — Ofte sér jeg paa Bjergene og Floderne og
                    Landet rundt om mig, og det er mig, som kunde de hvert Øjeblik flagre fra
                    hverandre og gaa op i Røg, og jeg med […] Der gives en kold, kjæk Aand i
                    Mennesket, hvem Intet angaar, ikke engang Dyden, thi han vælger den, hvis han
                    vil, og han er dens Skaber, ikke dens Skabning. Jeg oplevede engang paa Havet en
                    Storm, hvor Vandet rasende og kamtakket og skummende splittedes og kastedes i
                    Bølger, medens den stille Sol saa til foroven — bliv saadan! Hjertet er Stormen,
                    Himlen, det er Jeget! […] Tror Du, at Roman- og Tragedieforfatteme. Genierne
                    iblandt dem, der tusinde Gange tilbunds have efterabet Alt, det Guddommelige og
                    det Jordiske, er anderledes end jeg? hvad der i Virkeligheden holder dem og de
                    Øvrige oppe, det er Hungeren efter Penge og Ros […] Aberne er Genierne blandt
                    Dyrene; og Genierne er Aber i æsthetisk Eftergjøren, i Hjerteløshed, Ondskab,
                    Skadefryd, Vellyst og — Lystighed.«</p>
                <p>Han fortæller, hvorledes han uden selv at føle Andet end en af Kjedsomhed
                    udspringende Drift har besnæret sin Vens Søster:</p>
                <p>»Jeg mistede Intet — i mig er ingen Uskyld — jeg vandt Intet — jeg hader
                    Sansernes Lyst — den sorte Skygge, som Nogle kalde Anger, foer bred afsted efter
                    Tryllelanternens flygtende, brogede Lystbilleder. Men er det Sorte mindre optisk
                    end det Brogede?«</p>
                <p>Den, der omhyggeligt vil læse blot dette korte Citat af Jean Pauls enorme fire
                    Binds Roman, vil sé, hvorledes atter her en Forbindelseslinje imellem Livet og
                    Kunsten er draget. Uvilkaarligt men højst betydningsfuldt bruger Roquairol den
                    frembringende Kunstners Natur som Symbol paa sin, og Udtrykkene »udhulet af en
                    fantastisk Ild« og »Hjærtets Idealisme« (det Samme, der ovenfor betegnedes som
                    Subjektivisme) er saa skarpt betegnende, som var de valgte kategorisk. Ja saa
                    bevidst har Digteren været sig, hvad det var, han vilde skildre, at Roquairol
                    efter at have begaaet sin sidste og afskyeligste Forbrydelse, den, forvexlet med
                    Albano, Helten, at besøge dennes Elskede, Linda, om Natten, dør for sin egen
                    Haand paa et Theater, skyder sig under Udførelsen af en Rolle, der ender med
                    Selvmord, endnu til det yderste Øjeblik levende i Skinnets og Spillets Verden,
                    forvexlende eller sammenblandende Virkelighed og Fantasteri. Det at gjøre
                    Virkeligheden fantastisk eller poetisk blev jo et Løsen for den følgende Slægt.
                    Det var den Opgave, den satte sig, og som den stræbte at løse i al sin
                    Frembringen; det er en Stræben henimod dens Løsning, som forklarer og undskylder
                    dens Forvildelser, hvor den skitserer en Omformning af Virkeligheden som f. Ex.
                    i Schlegels »Lucinde«.</p>
            </div>
            <p><span class="ind">Det store Problem om Forholdet mellem Poesien og Livet,
                    Fortvivlelsen over deres dybe, bitre Disharmoni, den rastløse Famlen efter en
                    Forsoning, den er det, som ligger bagved den hele store Gruppe af tysk
                    Litteratur fra Sturm- und Drang-Periodens Tid til Romantikens Ophør. For at
                    forstaa saavel »Lucinde« som »Lovell« maa man derfor gaa tilbage. Begge forstaas
                    de bedre gjennem Jean Pauls »Titan«, Lovell gjennem Titaniden Roquairol, som
                    Lucinde gjennem Titaniden Linda.</span> (1891:65-103)</p>
        </div>

        <!-- start kap. 5 (1. udg.) vs. kap. 4 (2. udg.) -->

        <div id="hs2_0018">
            <h1>Udeladelse</h1>
            <h2>Om et Ibsen-citat</h2>
            <p>[…] Romantikernes øvrige Himmelstormerier ikke fik det ringeste praktiske Udslag.
                    <span class="ud">»Lad os gjøre det om igjen radicalere«, staaer der hos Henrik
                    Ibsen. Jeg vil hellere roligt og lidenskabsløst sige: Lad os tage Problemerne op
                    paany i nye Former og behandle dem paa andre Maader, vi, som ere fast besluttede
                    paa, at vi ikke ville tilbage, men frem.</span> (1873:78-79 / 1891:111)</p>
        </div>

        <!-- slut kap. 5 (1. udg.) vs. kap. 4 (2. udg.) -->

        <div id="hs2_0019">
            <h1>Omarbejdelse</h1>
            <h2>***</h2>
            <p>[…] hun for Forældrene Interesse. <span class="ud">Vi, som nutildags tørste efter
                    Virkelighed, vi ville have den Uret afskaffet, at Poesien kun fordeles til
                    Digtere og Malere. Vi ville have Kredsen af dens Yndlinge udvidet, ja
                    sprængt.</span></p>
            <p>Man forstaaer da let […] (1873:83)</p>
            <p>
                <strong>></strong>
            </p>
            <p>[…] hun for Forældrene Interesse. <span class="ind">Kun Digtere og Malere have Lod og
                    Del i Poesien.</span> Man forstaar da let […] (1891:115)</p>
        </div>

        <div id="hs2_0020">
            <h1>Tilføjelse</h1>
            <h2>***</h2>
            <p>[…] om Tidsaanden<span class="ind"> og meget lærerigt er det at se, at medens Wilhelm
                    Schlegel efter Goethes Raad modsætter sig dette Digts Optagelse i »Athenäum«,
                    skriver den egentligt Angrebne, Novalis, derom: Hvorfor «Widerporst» ikke maa
                    trykkes, forstaar jeg ikke ret. For Atheismens Skyld? Men tænk blot paa »Die
                    Götter Griechenlands«</span>. (1873:88 / 1891:120-121)</p>
            <p> Moden var revolutionær […]</p>
        </div>

        <div id="hs2_0021">
            <h1>Omarbejdelse</h1>
            <h2>Om Pauline Wiesel</h2>
            <p>[…] Pauline Wiesel, <span class="ud">i hvis Boudoir Prinds Louis Ferdinand, den
                    revolutionære Ungdoms Catilina, gik ud og ind, hun om hvem en Samtidig
                    skriver</span>: »Jeg betragter hende […] (1873:89)</p>
            <p>
                <strong>></strong>
            </p>
            <p>[…] Pauline Wiesel, <span class="ind">gift med en aandrig Cyniker og Materialist,
                    hvis Skepticisme gjorde et dybt og forstyrrende Indtryk paa den unge Tieck, hvem
                    han tjente til Model for hans Abdallah og hans Lovell. Hun var en af den unge og
                    dristige Prins Louis Ferdinands mange Elskerinder; men for hende havde han
                    fattet en sand Lidenskab, der endnu for os blusser i hans Breve. En Samtidig
                    skriver om hende</span>: »Jeg betragter hende […] (1891:121)</p>
        </div>

        <div id="hs2_0022">
            <h1>Omarbejdelse</h1>
            <h2>Om en kreds af intellektuelle kvinder</h2>
            <p>[…] fandt Sted. <span class="ud">De mest begavede af disse unge Kvinder vare den
                    klartseende, fintfølende, Gnister sprudende Rahel Levin, senere Varnhagens
                    Hustru, den skjønne, opvakte og kundskabsrige Henriette, gift med Lægen Marcus
                    Herz og endelig</span> Moses Mendelssohns kloge […] (1873:89-90)</p>
            <p>
                <strong>></strong>
            </p>
            <p>[…] fandt Sted. <span class="ind">Modellen til Lucinde var</span> Moses Mendelssohns
                kloge […] (1891:122)</p>
        </div>

        <div id="hs2_0921">
            <h1>Tilføjelse</h1>
            <h2>Om Dorothea Veits roman <em>Florentin</em>, 1801</h2>
            <p>[…] ingen Hensigter har.</p>
            <p>
                <span class="ind">Helten har Dorothea givet Træk, der øjensynligt svare til
                    Friedrichs Karakterejendommeligheder, som disse tog sig ud for hendes beundrende
                    Kvindeøjne. Det hedder om ham: »Trods et ganske besynderligt, hyppigt
                    frastødende Væsen forstaar han at gjøre sig vel lidt af Alle og drager ethvert
                    Hjerte til sig uden at bekymre sig stort derom. Det hjælper ikke, om man væbner
                    sig med hele sin Stolthed imod ham; man bliver paa en eller anden Maade dog
                    ganske hans. Ofte er det ret ærgerligt, at man ikke kan modstaa ham, da han selv
                    ikke er til at holde fast. Stundom synes det som forbandt han med sine Ord endnu
                    en anden Mening end den der ligefrem ligger i dem; en anden Gang sætter han et
                    ligegyldigt Ansigt op selv til de mest smigrende Ting, der blive ham sagte, som
                    var sligt blot hvad der tilkom ham; til andre Tider har han sin største Glæde af
                    et tilfældigt Ord, der er blevet henkastet uden nogen Hensigt og forstaar at
                    lægge en ganske særegen Betydning ind deri eller faa den ud deraf […] Men De kan
                    tænke Dem, hvor ofte han i Selskab giver Anstød.«</span>
            </p>
            <p>
                <span class="ind">Saaledes minde ogsaa Florentins Bekjendelser, især angaaende hans
                    tøjlesløse Liv som Yngling i Venedig, om Friedrichs Ungdomsoplevelser i Leipzig.
                    Skjøndt Florentin er Italiener, føler han sig tiltrukket af tysk Kunst og tyske
                    Kunstnere; han lærer selv at tegne og male, og ernærer sig snart som genial
                    romantisk Dilettant i Malerkunsten, snart som ikke mindre romantisk Spillemand,
                    der drager om fra Landsby til Landsby. Hans Afstamning er hemmelighedsfuld. Han
                    er, som han selv kalder sig, »den Fattige, den Ensomme, den Udstødte, Tilfældets
                    Barn«: »Mig driver noget Unævneligt fremad, som jeg maa kalde min Skjæbne.« Han
                    flyer ethvert dyrebart Forhold, der vilde binde ham: »Alene vil jeg bære den
                    Forbandelse, der er udtalt over mig.«*) [*) Florentin S. 66, 80, 170, 106, 230,
                    310.]</span>
            </p>
            <p><span class="ind">Det er nødvendigt at eftervise i det Enkelte, hvor uskyldige og i
                    hvor høj Grad romantiske disse Betegnelser er.</span> Men ikke desto mindre […]
                (1873:95 / 1891:127-129)</p>
        </div>

        <div id="hs2_0922">
            <h1>Udeladelse</h1>
            <h2>***</h2>
            <p>[…] den for sig selv.</p>
            <p>
                <span class="ud">Heri er paa den ene Side noget Smukt og Frit, paa den anden noget
                    Stødende. Man maa beklage, at de, der hørte sammen, havde saa mange Omveie nødig
                    for at finde hinanden, men man forstaaer ret godt Charaktererne og deres
                    Forhold. Dommen er bleven besørget af de Paagjældendes Samtid.</span>
            </p>
            <p>Men endnu en anden […] (1873:109 / 1891:142-143)</p>
        </div>

        <div id="hs2_0023">
            <h1>Tilføjelse</h1>
            <h2>Om Novalis' syn på Friedrich Schlegels <em>Lucinde</em>, 1799</h2>
            <p>[…] saa »Lucinde« komme frem. <span class="ind">Novalis er endda den af dem, som
                    forholder sig mest anerkjendende. Han finder, at der gives faa saa individuelle
                    Bøger, mener, at man i den kan iagttage Bevægelserne i Forfatterens Indre saa
                    nøje, som de kemiske Kræfters Spil ved et Stykke Sukkers Opløsning i et Glas
                    Vand. Det foruroliger ham noget, at der i »Lucinde« hersker en Svimmelhed, som
                    gjør det tænkende Menneske til Drift og Naturkraft alene og som betager Læseren
                    saaledes, at han maa interessere sig for et blot vellystigt Instinkt. Han finder
                    endvidere det Hele hverken let og simpelt nok eller tilstrækkeligt rent for
                    Skolestøv. Men han roser, at der ikke mangler »romantiske Akkorder«, og det er
                    ikke saa meget Indholdet som Formen, han har imod.</span></p>
            <p>
                <span class="ind">Strax efter den første Gjennemlæsning skriver han til Caroline
                    Schlegel: »Paa Ideerne er der Intet at udsætte; men der er ligefuldt adskilligt
                    i Udtryksmaaden, som synes mig laant fra Krates [Cynikeren]. Dog det Postulat:
                    Vær cynisk! er jo endnu ikke gjængse — og selv meget inderligt udviklede Kvinder
                    turde ville dadle den skjønne Athenienserinde for at hun har taget Torvet til
                    Brudekammer.«*) [*) Novalis: Briefwechsel S. 123.]</span>
            </p>
            <p>
                <span class="ind">Sandt nok! Kun havde den stakkels Dorothea ingen Skyld i denne
                    Profanation, om hun end ikke følte sig oprørt, som vi paa hendes Vegne, over at
                    hun saaledes blev stillet tilskue; Dadelen træffer alene den ædle
                    Athenienser.</span>
            </p>
            <p>Vi have […] (1873:112 / 1891:145-147)</p>
        </div>

        <div id="hs2_0024">
            <h1>Omarbejdelse</h1>
            <h2>Om Schleiermachers syn på ægteskabet</h2>
            <p>Sunde og forstandige <span class="ud">Reflexioner! men </span>hvor betegnende er hele
                dette Grubleri […] (1873:117)</p>
            <p>
                <strong>></strong>
            </p>
            <p>Sunde og forstandige <span class="ind">Overvejelser, ganske vist, men hverken
                    udtømmende eller overvindende de egentlige Vanskeligheder. Schleiermacher
                    advarer mod Misgreb, men kan ikke afhjælpe Misgrebet uden at træde Ægteskabets
                    Hellighed, som han ikke vil anfægte, for nær. Thi hvad skal ske, naar Misgrebet
                    allerede har fundet Sted? Og hvad skal ske, naar Misgrebet kun fandt Sted paa
                    den ene Side, naar den Enes Kjærlighed er udslukt, medens den Andens endnu varer
                    ved? Og overhovedet ikke et Ord og ikke en Tanke tilovers for den
                    Kjendsgjerning, at Ægteskabet som Institution ikke er til for de to Elskendes
                    Skyld, men oprindeligt havde det Øjemed, at sikre Børnene Faderens Formue,
                    dernæst har bestaaet, fordi det forekom Samfundet det eneste Middel til at sikre
                    de opvoxende Slægtled! Schleiermacher søger idealistisk efter nye sædelige
                    Fundamenter; men de sande, de praktiske Vanskeligheder overser han helt. Og
                </span>hvor betegnende er hele dette Grubleri […] (1891:152-153)</p>
        </div>

        <div id="hs2_0025">
            <h1>Omarbejdelse</h1>
            <h2>***</h2>
            <p>[…] bort fra sin Barm. <span class="ud">Coelibat</span> er en munkeagtig […]
                (1873:123)</p>
            <p>
                <strong>></strong>
            </p>
            <p>[…] bort fra sin Barm. <span class="ind">Den fanatiske Kyskhedsidé, der udelukker
                    unge Mænd fra Samkvem med fine Kvinder for at kaste dem i lastefulde
                    Fruentimmers Arme […]</span> er en munkeagtig […] (1891:158-159)</p>
        </div>

        <!-- slut kap. 6 (1. udg.) vs. kap. 8 (2. udg.) -->
        <!-- start kap. 7 (1. udg.) vs. kap. 9 (2. udg.) (Wackenroder)-->

        <div id="hs2_0026">
            <h1>Tilføjelse</h1>
            <h2>Om Tieck</h2>
            <p>[…] den sande, »den rene Poesi«. <span class="ind">Hans »Den skjønne Magelones
                    Kjærlighedshistorie« er et godt Exempel. Selv i Prosa- Afsnittene af denne
                    Fortælling klinger og toner Alt, Heltens Stemningsliv, og de Landskaber, der
                    udgjøre Baggrunden for det. Greven hører ingen Lyd omkring sig ; thi »en indre
                    Musik overdøvede Træernes Hvislen og Vandspringenes rislende Plasken«. Dog
                    virkelig, sød Musik overdøver atter den indvortes. »Musiken flød som en mumlende
                    Bæk, og han saa Fyrstindens Ynde komme svømmende paa disse Sølvvande, og saa
                    hvorledes Musikens Bølger kyssede hendes Klædebons Søm […] Musiken var nu den
                    eneste Bevægelse, det eneste Liv i Naturene. Endelig udaander Musikens Klang.
                    »Som en blaa Lysstrøm« synke Tonerne i Dybet, og nu begynder Ridderen selv at
                    synge.</span></p>
            <p><span class="ind">Saaledes synger i den »Poesiens Have«, der forekommer i »Zerbino«,
                    Roserne og Tulipanerne, Fuglene og Himmelblaaet, Kilderne og Stormen, Strømmen
                    og Aanderne. Saaledes hedder det ogsaa i »Blaubart«: »Blumen küssen sich mit
                    Tönen«. Alt har i denne Poesi sin Musik: Maaneskin, Vellyst, Malerier, og
                    omvendt tales om Musikens Straaler, Duft og Skikkelser: »De sang med søde
                    Struber og holdt bestandig Takt med Maaneskinnets Musik.«</span> Man havde jo
                vendt […] (1873:136 / 1891:172-173)</p>
        </div>

        <div id="hs2_0027">
            <h1>Omarbejdelse</h1>
            <h2>Om Tieck og Jens Baggesen</h2>
            <p>[…] klamre sig. <span class="ud">De udfylde Sonnet- og Canzone-Rammerne, som Damerne
                    Canevas med Broderi. Dog</span> ikke blot Metrum […] (1873:139)</p>

            <p>
                <strong>></strong>
            </p>


            <p>[…] klamre sig. <span class="ind">De udfyldte Sonet- og Canzone-Rammerne, som Damer
                    udfylde et Kanevas med Broderi. De ophobede i den Grad Rimene, strøede dem saa
                    tæt, at Meningen gik tabt i denne Rim-Overflod. Tieck skriver i
                    »Magelone«:</span></p>
            <div class="ind">
                <p>Errungen,<br/> Bezwungen<br/> Von Lieb ist das Glück,<br/> Verschwunden<br/> Die
                    Stunden,<br/> Sie fliehen zurück;<br/> Und seelige Lust<br/> Sie stillet,<br/>
                    Erfüllet<br/> Die trunkene, wonneklopfende Brust.</p>

                <p>Baggesen giver i sin »Faust« følgende Parodi paa dette romantiske Klingklang:</p>

                <p>Mit Ahnsinn Wahnsinn, lächelndweinend,<br/> Einend —<br/> Mit Schiefe Tiefe,
                    dunkelmeinend,<br/> Scheinend —<br/> Der Enge Läng' entflammt in weiten
                    Breiten,<br/> Muss licht der Dichter durch die Zeiten gleiten.</p>
            </div>
            <p><span class="ind">Og</span> ikke blot Metrum […] (1891:176) </p>
        </div>

        <div id="hs2_0028">
            <h1>Tilføjelse</h1>
            <h2>Om Hoffmann</h2>
            <p>[…] romantiske Ideal hos Tieck.</p>
            <div class="ind">
                <p>For Hoffmann, der medbragte en saa dyb og ejendommelig musikalsk Begavelse, at
                    han næsten ikke kan opfattes som Digter alene, men maa tages som Digter-Musiker,
                    var det imidlertid ganske anderledes Alvor med denne Musiceren i Ord end for
                    Tieck.</p>
                <p>Han levede og aandede i Musik; han var ikke mindre frugtbar som Komponist end som
                    Forfatter, og en meget stor Del af hans Forfatterskab har desuden en fantasifuld
                    Opfattelse af Musiken og af de største Komponister til Gjenstand. I sygelig
                    Tilstand, i Feberfantasier plejede han at forvexle sine Sygevogtere med
                    Instrumenter. »Idag er jeg ogsaa bleven slemt plaget af Fløjten,« sagde han om
                    En, der talte meget sagte og desuden havde noget Smægtende i sit Tonefald. Om en
                    Anden, der havde en grov Basstemme, brugte han Udtrykket: »Den hele Eftermiddag
                    har den ulidelige Fagot pint mig«.</p>
                <p>Hvor han i sine »Fantasistykker« indfører Gluck, lader han ham tale om
                    Toneforholdene som om Personer:</p>
                <p>»Det blev atter Nat. Da traadte to Kolosser i glimrende Kyradser frem imod mig,
                    det var Grundtonen og Kvinten. De rev mig i Vejret, men deres Øjne smilte: jeg
                    véd, hvad der fylder dit Bryst med Længsel; den blide og bløde Yngling Terts,
                    vil snart træde ind imellem Kolosserne.« Et andet Sted taler Kreisler om, »at
                    give sig Dolkestødet med en umaadelig Kvint«. Hvad der hos de øvrige Romantikere
                    kun er følsomt-fantastisk, bliver hos ham oversat paa det Gyseligt- Burleske's
                    Sprog.</p>
                <p>I Afhandlingen »Kreislers musikalsk-poetiske Klub« betegner han nogle Toners
                    Særpræg med Navne paa Farver, og frembringer saaledes et Maleri af en
                    sammenhængende Række Sindstilstande. Han havde enkelte fine og stærkt nervøse
                    Naturers særegent skarpe Sans for det virkeligt og utvivlsomt existerende
                    Slægtskab mellem Toner og Farver.</p>
                <p>Som en Potensering af alle hine Tieck'ske Forsøg paa at laane den rene Musik Ord,
                    maa et Sted hos ham fremhæves, hvor der, efterat Kreisler har spillet, i
                    Klaveret høres en Brusen af overvættes herlige Tonestrømme og Akkorder. Det
                    hedder ægte romantisk med Sammenblanding af alle Sanse-Indtryk om denne Musik:
                    »Dens Duft glimrede i flammende, hemmelighedsfuldt sammenslyngede Kredse.« Og nu
                    følger en vel aldrig tilforn forsøgt Karakteristik af de forskjellige Tonarter
                    ved Hjælp af stemningsfulde Ord.</p>
                <p><strong>A-Mol Akkord</strong> (<em>mezzo
                    forte</em>).<br/><!-- skal egentlig centreres --> Ak! de bære mig ned i den
                    evige Længsels Land, men idet de gribe mig, vaagner Smerten og skaffer sig
                    Udvej, sprængende mit Bryst.</p>
                <p><strong>E-Dur Sext Akkord</strong> (<em>ancora piu forte</em>).<br/> Hold Dig
                    standhaftigt, mit Hjerte! - brist ikke, berørt af den sviende Straale, der
                    trængte ind i Brystet. - Friskt Mod, min Sjæl! - løft Dig op i det Element, som
                    fødte Dig og som er dit Hjem.</p>
                <p><strong>E-Dur Terts Akkord</strong> (<em>forte</em>). De have rakt mig en herlig
                    Krone, men hvad der saaledes lyser og gnistrer i Diamanterne, det er de tusind
                    Taarer, som jeg har fældet, og i Guldet straale de Flammer, der fortærede mig. —
                    Mod og Magt, Tillid og Kraft tilkomme den, der er kaldet til Hersker i Aandernes
                    Rige.</p>
                <p><strong>A-Mol</strong> (<em>harpeggiando dolce</em>). Hvorfor flyer Du, hulde
                    Pige? Kan Du det, da usynlige Baand dog holde Dig fast? Du formaar ikke at sige,
                    ikke at fremklage, hvad det er, der saaledes har taget Bo i dit Sind som en
                    nagende Pine, som dog bringer Dig til at skjælve i sød Lyst. Men alt skal Du faa
                    at vide, naar jeg taler med Dig, kjæler for Dig i det Aandesprog, som jeg er i
                    Stand til at tale og som Du saa godt forstaar!</p>
                <p>[…]</p>
            </div>
            <p>
                <span class="ind"><strong>Es Dur</strong> (<em>forte</em>). Følg efter ham! - følg
                    efter ham! - Grøn er hans Dragt som den mørkegrønne Skov - sød Skovhornsklang er
                    der i hans længselsfulde Ord! - Hører Du det rasle bag Buskene - hører Du det
                    klinge? - Skovhornstoner, fulde af Vellyst og Vemod - ham er det - hurtigt! lad
                    os drage ham imøde!</span>
            </p>
            <p>Tilsidst udebliver da […] (1873:147 / 1891:183-186)</p>
        </div>

        <div id="hs2_0029">
            <h1>Omarbejdelse</h1>
            <h2>Om Tieck som operakomponist</h2>
            <p>[…] egen Afmagt havde henvist.</p>
            <p><span class="ud">Af de Componister, hvem dette lykkes</span>, er Weber uden
                Sammenligning […] (1873:150)</p>

            <p>
                <strong>></strong>
            </p>

            <p>[…] egen Afmagt havde henvist.</p>
            <div class="ind">
                <p>Tiecks dramatiserede Eventyr, som »Blaubart«, lignede i Virkeligheden
                    Operatexter. Operaen kan jo ogsaa netop bruge det Fantastiske og Sagnagtige
                    saaledes som Romantikerne frembragte det. Som Digter af Operatexter havde Tieck
                    kunnet have en Fremtid. Han har imidlertid kun skrevet en eneste Text, og den
                    blev ikke komponeret. Ikkedestomindre kom det romantiske Ideal til sin Ret i
                    Musiken. E. T. A. Hoffmann udgjør Overgangen fra den romantiske Digtning til den
                    romantiske Komposition. Vi træffe i ham som Operakomponist ikke blot den
                    musikalske Fortolker af den af Romantikerne forherligede Fortidsdigter Calderon,
                    men vi sé ham broderligt forenet med de samtidige Romantikere. Han komponerer
                    Brentano's »De lystige Musikanter«, Zacharias Werners »Korset ved Østersøen« og
                    behandler med stort Held Fouqués »Undine« som Opera i tre Akter.</p>
                <p>Han er som Operakomponist dog mindre en egentlig Tonedigter end en genial
                    Oversætter af det poetiske Indhold paa Musikens Sprog. Kun hvad der svarede til
                    hans digteriske Ejendommelighed, til Rædselens og Aandefrygtens Omraade,
                    lykkedes ham efter de bedste Kjenderes Vidnesbyrd fortræffeligt. Saaledes i
                    »Korset ved Østersøen« de raa, umenneskelige Oldpreusseres Sange med deres
                    Udtryk for utæmmelige Lidenskaber; saaledes i »Undine« alle Aandescenerne, det
                    spøgelseagtige Eventyrliv, der fremkalder en sød Gysen.</p>
            </div>
            <p><span class="ind">Ingen ringere end Carl Maria von Weber har prist denne sidste Opera
                    af Hoffmann i varme Ord, og blandt de Komponister, hvem det lykkedes at give det
                    romantiske Kunstideal Form i Musiken</span>, er Weber uden Sammenligning […]
                (1891:189-190)</p>
        </div>

        <!-- slut kap. 7 (1. udg.) vs. kap. 9 (2. udg.) (Wackenroder)-->
        <!-- start kap. 8 (1. udg.) vs. kap. 10 (2. udg.) (Forholdet til Kunster og Naturen […])-->

        <div id="hs2_0030">
            <h1>Omarbejdelse</h1>
            <h2>***</h2>
            <p>[…] at elske Italien <span class="ud">bliver som bekjendt</span> en aldeles bestemt
                […] (1873:153)</p>

            <p>
                <strong>></strong>
            </p>

            <p>[…] at elske Italien <span class="ind">var i Tyskland ikke noget nyt; allerede
                    Goethes Fader, der ikke var nogen Sværmer, havde kjendt denne Følelse, men nu
                    blev Forgudelsen af et Italien, der ikke lignede det virkelige,</span> en
                aldeles bestemt […] (1891:194)</p>
        </div>

        <div id="hs2_0031">
            <h1>Tilføjelse</h1>
            <h2>***</h2>
            <p>[…] Romantikere. <span class="ind">Deres Sværmeri for det skjønne Nürnbergs Skatte er
                    i og for sig langt naturligere end det attende Aarhundredes lange Blindhed for
                    dem. Som Ordet »gotisk« endnu for Lessing kun havde betydet »barbarisk«,
                    saaledes havde den tyske Renæssance været Winckelmann en lukket Bog. Nu bleve
                    Nürnbergs Herligheder betragtede med friske Øjne.</span> I en Slags Kunstrus […]
                (1873:156 / 1891:197)</p>
        </div>

        <div id="hs2_0032">
            <h1>Omarbejdelse</h1>
            <h2>***</h2>
            <p>[…] havde bragt i Forglemmelse. <span class="ud">Senere lykkedes det dem at frelse et
                    temmeligt stort Antal af fremragende Kunstværker, hvoraf allerede 1808 en
                    Samling fremgik, der fik den største Betydning for Kunsthistorien. Den
                    Omstændighed, at under de Napoleontiske Krige saamange Klostre bleve aabnede,
                    rømmede og ophævede, blev af en væsentlig Indflydelse paa Kjendskabet til den
                    gamle forglemte Kunst. I Fr. Schlegels Afhandling om Raphael i »Europa«
                    sammenstiller han den ældre førraphaeliske Periode med den følgende:</span> »Fra
                denne nyere Skole, […] (1873:163)</p>

            <p>
                <strong>></strong>
            </p>

            <p>[…] havde bragt i Forglemmelse. <span class="ind">Napoleons Ranen af Billeder
                    allevegnefra havde desuden til Følge, at en Mængde tyske Kunstskatte nu var
                    samlede i Paris, saa Studiet af dem var meget lettet.</span></p>
            <div class="ind">
                <p>Hvad Tyskerne havde frembragt i Middelalderen lod sig bedst se af de
                    Billedhuggerarbejder og Malerier, som efter Ophævelsen af milde Stiftelser og
                    Klostre massevis blev kastede ud paa Markedet. De kunstneriske Mindesmærker
                    forstodes dengang ikke mere; ligegyldig lod man Kirkerne blive forvandlede til
                    Stenbrud og kastede den kosteligste Billedkunst ud paa Gaden. Man solgte
                    Mesterværker til hvilkensomhelst Pris og nærede endda Medlidenhed med Kjøberne,
                    til hvem man var blevet disse Marskandiservarer kvit. Af Altertavler blev der
                    ofte gjort Vindvesskodder<!-- ok if. ODS -->, Dueslag, Bordplader eller
                    Skraatag; Opsynsmænd og Vægtere i Klosterbygningerne lagde ofte i med saadanne
                    store gamle Malerier paa Træ, thi i Regelen var selv de bedste blandt disse
                    Malerier næsten ukjendelige af Kjærterøg, Støv og Smuds.*) [*) Sepp: Görres und
                    seine Zeit. S. 89, 90.]</p>
                <p>Efterat Fr. Schlegel i sit Tidsskrift »Europa« først havde gjort opmærksom paa
                    den store Rigdom af gammeltyske Malerier, begyndte Brødrene Boisserée at samle
                    det Adsplittede, at rejse opad og nedad langs Rhinen og især rundt om i
                    Nederlandene for at efterspore de saa længe ringeagtede Værker. Saaledes opstod
                    allerede 1808 en Samling af nederlandske og tyske Mestere, der fik stor
                    Betydning for Kunsthistorien.</p>
            </div>
            <p><span class="ind">Den gjenopvakte Glæde ved den primitive germaniske Kunst bevirkede,
                    at man ogsaa i den romanske Kunst begyndte at foretrække de Primitive. Ære være
                    de Primitive! Men i sin Afhandling om »Rafael« i »Europa« priser Fr. Schlegel
                    den førrafaeliske Periode paa den følgendes Bekostning saaledes:</span> »Fra
                denne nyere Skole, […] (1891:204-205)</p>
        </div>
        <!-- det er lidt svært at afgrænse denne omabejdelse, da rigtig mange mindre ord bogstaveres anderledes + mange mindre ændringer, hvor kun et eller et par ord ændres  -->

        <div id="hs2_0033">
            <h1>Omarbejdelse</h1>
            <h2>Om Tiecks beundring for Shakespeare</h2>
            <p>[…] som Syd-Englands. <span class="ud">De veed, at Shakspeare aldrig har havt en
                    inderligere og mere lidenskabelig Beundrer end Tieck. De begriber, i hvilken
                    Grad det var hans Ønske</span> engang at […] (1873:177)</p>

            <p>
                <strong>></strong>
            </p>

            <p>[…] som Syd-Englands. <span class="ind">Shakespeare har haft faa saa inderlige og
                    lidenskabelige Beundrere som Tieck. Meget naturligt nærede han Ønsket om</span>
                engang at […] (1891:219)</p>
        </div>

        <div id="hs2_0034">
            <h1>Omarbejdelse</h1>
            <h2>***</h2>
            <p>[…] lyste og straalte.</p>
            <p><span class="ud">Se her har De en nøiagtig Rapport om, hvordan Naturen for mig tog
                    sig ud, altsaa om hvordan den seer ud, betragtet af en kold og ædruelig Realist.
                    Den tydske</span> Romantiker, med hvem jeg […] (1873:183)</p>

            <p>
                <strong>></strong>
            </p>

            <p>[…] lyste og straalte.</p>
            <p><span class="ind">Saaledes tog denne Natur sig ud, betragtet af en almindelig, ædru
                    Rejsende. Den</span> Romantiker, med hvem jeg […] (1891:224)</p>
        </div>

        <div id="hs2_0035">
            <h1>Tilføjelse</h1>
            <h2>Om Goldschmidt</h2>
            <p>den romantiske Naturbetragtning.<span class="ind">*) [*) Det Ovenstaaende indeholder
                    en sanddru Fremstilling af disse Naturomgivelsers Virkning paa den danske Digter
                    M. Goldschmidt i Efteraaret 1872. <em>Senere Anm</em>.]</span> (1873:184 /
                1891:225)</p>
        </div>

        <!-- slut kap. 8 (1. udg.) vs. kap. 10 (2. udg.)-->
        <!-- start kap. 9 (1. udg.) vs. kap. 11 (2. udg.)-->

        <div id="hs2_0036">
            <h1>Omarbejdelse</h1>
            <h2>Om Johan Ludvig Heiberg</h2>
            <p>[…]indeslutter en ny o. s. v.</p>
            <p><span class="ud">Vi gjenfinde</span> Speilkabinettet med dets Reflexionsfordobling
                […] (1873:191)</p>

            <p>
                <strong>></strong>
            </p>

            <p>[…] indeslutter en ny o. s. v.</p>
            <p>
                <span class="ind">I den dramatiske Digtning bliver denne Fremgangsmaade paa meget
                    morsom Maade efterlignet at J. L. Heiberg i hans vittige litterært-polemiske
                    Lystspil »Julespøg og Nytaarsløjer«. Mindre fri og selvstændig er den
                    Hoffmann'ske Efterligning »Prinsesse Blandina«, hvor der er indlagt Optrin, i
                    hvilke Regissøren og Direktøren bag Scenen drøfte Stykket. Regissøren siger:
                    »Hr. Maskinmester, vil De give Klokkesignalet til at det skal blive Nat.« -
                    Direktøren: »Hvad er det? Skal det nu paa en Gang blive Nat? Det forstyrrer
                    Illusionen. Det er jo kun et Par Minutter siden, at Digteren Roderich har spist
                    Frokost i Ørkenen.« - Regissøren: »Men det staar saadan i Textbogen.« -
                    Direktøren: »Saa er det Bogen, som er forrykt, og saa er Stykket jo skrevet uden
                    nogetsomhelst Kjendskab til Theatret.«</span>
            </p>
            <p><span class="ind">Udenfor den egentlige Digtning gjenfinde vi</span> Spejlkabinettet
                med dets Reflexionsfordobling […] (1891:233)</p>
        </div>

        <div id="hs2_0037">
            <h1>Tilføjelse</h1>
            <h2>Om Søren Kierkegaard</h2>
            <p>[…] Hjerte til Pris, <span class="ind">og især for ikke at være tvungen til Talen i
                    eget Navn med det kjedsommelige Ansvar dette medfører,</span> stiller
                Kierkegaard […] (1873:193 / 1891:235)</p>
        </div>
        <!-- lige præcis 2 linjer og en lille sjat -->

        <div id="hs2_0038">
            <h1>Omarbejdelse</h1>
            <h2>Om Hoffmann</h2>
            <p>[…] hos Achim v. Arnim i »Die beiden Waldemar«<span class="ud">. Hvad der
                    interesserer Hoffmann i Individet, det er ikke Personligheden, men dens
                    Speilbillede eller Dobbeltbillede. For ham er Jeget kun en Maske over en anden
                    Maske, og han morer sig med at skalle disse Masker af. Hvad vi saae antydet hos
                    Roquairol, det er realiseret hos ham.</span></p>
            <p><span class="ud">Lader os et Øieblik</span> dvæle ved Helten […] (1873:199)</p>

            <p>
                <strong>></strong>
            </p>

            <p>[…] hos Achim v. Arnim i »Die beiden Waldemar«<span class="ind">, hos Chamisso i
                    Digtet »Erscheinung«, hos Brentano, spøgende behandlet, i »Die mehreren
                    Wehmüller». For E. T. A. Hoffmann er Jeget kun en Maske over en anden Maske, og
                    han morer sig med at skalle disse Masker af. Hvad vi saa antydet hos Roquairol
                    er udført hos ham.</span></p>
            <div class="ind">
                <p>Hoffmanns Levnet giver Nøglen til den individuelle Manér, som den romantiske
                    Selvfordobling antog hos ham. Han blev født 1776 i Königsberg som Søn af
                    Forældre, der levede i et uharmonisk, snart opløst Ægteskab. Moderen stammede
                    fra en Famille, i hvilken der herskede den pinligste Kjærlighed til Orden og den
                    strengeste Sømmelighedsfølelse med Hensyn til alle ydre Former; Faderen var
                    ligesaa uregelmæssig som aandrig og havde uordentlige Tilbøjeligheder, der vare
                    hans Svigerforældres Familie en Gru. Tidligt mistede Theodor Hoffmann sin Moder,
                    og en Onkels pedantisk strenge Opdragelse gjorde de kun sjældent mulige Udbrud
                    af den geniale Drengs Luner des mere vilde og gale. Han gav sig Luft i sære
                    musikalske Kompositioner, men fremfor Alt i højst talentfulde
                    Karikaturtegninger. Saa begyndte han at studere Jus som Brødstudium og syslede
                    ved Siden deraf ivrigt med Musiken. Tidligt stod han i et lidenskabeligt
                    Kjærlighedsforhold til en ung gift Kone. Han elskede hende med et Sværmeri,der
                    nær havde gjort ham forrykt i Hovedet, og stod i Begreb med at ligge
                    fuldstændigt under for sine Sindsbevægelser, da han, tyve Aar gammel, rev sig
                    løs ved at forlade sin Fædreneby.</p>
                <p>Snart derefter blev han ansat i Posen, hvor den Vildskab i Fornøjelser og
                    Udsvævelser, som herskede i Datidens Polen, rev ham ganske med sig og væsenligt
                    forandrede hans Karakter. Fra Posen blev han — betegnende nok fordi han i sine
                    Karikaturer havde givet en af sine højeste Foresatte til Pris for Latteren -
                    forflyttet til Plozk, hvor han atter tog sig noget sammen. Efter faa Aars Forløb
                    fik han (1804) en Ansættelse som Regjeringsraad i det dengang preussiske
                    Warschan. Det brogede og rige Liv i Warschau, der var hovedstadsagtigt og
                    tillige ganske fremmedartet for en Tysker, har givet Hoffmann hans endelige Præg
                    som Skribent. Meget af det Gale og Besynderlige i hans Forfatterskab lader sig
                    føre tilbage til Warschauer Livslysten og Ubundetheden. Her traf han Zacharias
                    Werner, hvem det polske Liv, som det var ved Aarhundredets Begyndelse, heller
                    ikke havde ladet uberørt. Og her levede han, selv en lidenskabelig Dyrker af
                    Musiken, med andre Musikbegejstrede, og fandt, mens han omhyggeligt passede sit
                    Embede, Tid til at dekorere flere Sale <em>al fresco</em>, forsyne et
                    Bibliotheksværelse med Hautreliefs, som han udførte i Bronce, og til at male et
                    Kabinet i ægyptisk Stil, i hvilket forunderlige Fremstillinger af ægyptiske
                    Guder behændigt var sammenflettede med Karikaturer af hans Bekjendte, som han
                    havde forsynet med Haler og Vinger. Her i Warschau dirigerede han ogsaa for
                    første Gang Koncerter.</p>
                <p>1806 blev som bekjendt den preussiske Regjering i Warschau styrtet. Hoffmann saa
                    først den russiske Hærs Fortrav, bestaaende af Tatarer, Kosakker og Baschkirer,
                    fylde Byens Gader. Snart derefter rykkede Murats Ryttere ind i Warschau. Hele
                    den Folkevandring, som Napoleons Felttog satte i Bevægelse, har han iagttaget,
                    og senere har han sét Napoleon selv, i hvem han som god Tysker afskyede
                    Tyrannen. I Dresden var han i 1813 i nærmeste Nærhed Vidne til flere mindre
                    Kampe og til et Slag; han saa en Valplads, oplevede Hungersnød og en Art Pest,
                    som Krigen der medførte; kort sagt alle Tidsalderens Rædsler befrugtede hans
                    Indbildningskraft — ejendommeligt nok fra først af kun paa den Maade, at det
                    ytrede sig i en Række pudsige Karikaturer af de Franske.</p>
                <p>Han havde i en ung Alder giftet sig med en smuk polsk Dame, der blev ham en
                    kjærlig og taalmodig Hustru; hende har han tilsyneladende havt at takke for, at
                    han med sit saa ophidsede Nervesystem dog levede saa længe, som han gjorde. Hans
                    Ægteskab udelukkede ikke heftige Lidenskaber for andre Kvinder, men alle disse
                    Forelskelser synes dog snarere at have havt deres Rod i Indbildningskraften end
                    i en virkelig Følelse. Ogsaa i Erotiken var han Fantast. Tre Dage efter at en
                    ung Frøken, i hvem han var forelsket indtil den yderste Overspændthed, har
                    forlovet sig med en anden, er han allerede fuldstændig trøstet og ved Selvironi
                    frigjort for sin Lidenskab. Den blotte Vrængen hjælper ham bort over det
                    Værste.</p>
                <p>Efter at han havde været Theaterarkitekt i Bamberg og senere Musikdirektør i
                    Dresden, tilbragte han sine sidste Leveaar som Medlem af Kammerretten i Berlin.
                    Her blev den saa forforbausende [sic]<!-- SS: forbavsende --> udrustede Mand,
                    der kunde skrive Bøger, fantasere paa Klaveret, komponere Operaer og tegne
                    Karikaturer, og som sprudlede af Vid, saasnart han var i Stemning, en Løve i det
                    selskabelige Liv og Stamgjæst i Vinstuerne. Han satte her største Delen af sin
                    Arbejdskraft og sit poetiske Talent til paa flygtige Iagttagelser under
                    Stemninger, med hvilke han førte skarp Kontrol, og som han Dag for Dag beskrev i
                    en Art Dagbog.</p>
                <p>Det er næsten en Selvfølge, at denne saa omhyggelige Iagttager af sine egne
                    Stemninger og af andre Menneskers udvortes, især grimace agtige
                    Ejendommeligheder, kun havde ringe Natursans. Han var ingen Ven af den fri
                    Natur. Naar han om Sommeren gik sig en Spadseretur, var det kun for at komme til
                    et eller andet offenligt Sted, hvor han traf Mennesker. Undervejs fandtes der
                    ikke let et Vinhus eller et Konditori, hvor han ikke faldt ind om saa blot for
                    at se, om der var Folk og hvad Slags Folk der var. Saaledes forklares den
                    paafaldende Mangel paa Sans for Friluftsnaturen i hans Værker. Hans Aand følte
                    sig hjemme i Vinstuen, ikke i Skovensomheden. Dog var hans Sans for
                    Naturskjønhed end svag, saa var hans Begejstring for Kunsten des mere heftig, og
                    paa ægte romantisk Vis er Halvdelen af hvad han har frembragt Poesi om
                    Kunst.</p>
                <p>I en saaledes anlagt og udviklet Digterindividualitet var den særegent romantiske
                    Opfattelse af den menneskelige Personlighed bestemt ved det altfor modtagelige
                    og altfor spændte Nervesystem saavel som ved uregelmæssig Levemaade. Jeg finder
                    i hans Dagbøger disse Optegnelser:</p>
                <!-- OBS: opsætning, 2. udg. s. 246 -->
                <p>1804: Fra 4 til 10 biskoppet i den nye Klub. Uhyre Spændthed henad Aften. Alle
                    Nerver ophidsede af den krydrede Vin. Anfægtelser af Dødstanker.
                    Dobbeltgjænger.</p>
                <p>1809: Besynderligt Indfald paa Ballet den 6te. Jeg tænker mig mit Jeg sét gjennem
                    et mangfoldiggjørende Glas - alle Skikkelser, der bevæge sig om mig, er mine
                    Jeg'er, og jeg ærgrer mig over, hvad de gjøre og lade o. s. v.</p>
                <p>1810: Hvorfor tænker jeg sovende og vaagen saa ofte paa Vanviddet?</p>
                <p>Det var en fast Forestilling hos ham, at hvor der vederfares et Menneske noget
                    Godt, dèr lurer det Onde altid i Baggrunden og lammer Virkningerne af den gode
                    Vilje. Som han udtrykker det: Djævlen lægger sin Hale paa Alt. Altid forfulgtes
                    han, siger hans Biograf Hitzig, af Anelsen om hemmelighedsfulde Rædsler, der
                    vilde bryde ind i hans Liv: Dohbeltgjængere, forfærdende Skikkelser af enhver
                    Art. Naar han beskrev dem, saa han sig ængstelig om, ja naar han arbejdede om
                    Natten, vækkede han ikke sjældent sin Hustru med Bøn om hun vilde holde ham med
                    Selskab, til han var færdig. Han meddelte sine digtede Figurer sin egen
                    Spøgelsefrygt. Han tegnede sine Karakterer, »som han selv var tegnet i
                    Skabningens store Bog«. Derfor foretrak han ogsaa selv blandt sine Arbejder dem,
                    der enten give de gyseligste Skildringer af Vanviddet eller de mest aandeagtige
                    Vrængbilleder, som f. Ex. Brambilla.</p>
                <p>Hans kunstneriske Virkemiddel, der snart blev til Manér, er den skjærende
                    Kontrast, paa hvilken han bygger sine Sceners snart skrækindjagende, snart
                    komiske Effekter. Fra det platteste Hverdagsliv blive vi pludseligt hensatte i
                    en Verden af de vildeste Grimacer og de mest brogede, taskenspilleragtigt
                    skiftende Mirakler, indtil Alt begynder at svimle for os og intet Forhold, ingen
                    Art Liv, ingen Personlighed mere synes os fast og sluttet. Man kommer stadigt i
                    Tvivl om man har at gjøre med den virkelige Person eller med dens Spøgelse, dens
                    Spejlbillede, dens Væsen i en anden Skikkelse eller anden Potens eller endelig
                    med dens fantastiske Dobbeltgjænger.</p>
                <p>I en lettere og mere overfladisk Fortælling fra hans senere Aar »Der
                    Doppelgänger« ligne de to unge Hovedpersoner hinanden saa meget, at den ene af
                    dem bestandig bliver taget for den anden; den ene bliver saaret istedenfor den
                    anden; den enes Forlovede kan end ikke se Forskjel paa dem o. s. v. Forvexling
                    uden Ende og rigelig Udnytten af Skrækken for Dobbeltgjængeri er saaledes bleven
                    mulig. Den rationalistiske Forklaring er her (omtrent som i Brentano's »Die
                    mehreren Wehmüller«) hidtrukket ved Haarene, kun fordi Hoffmann for en
                    Afvexlings Skyld engang vilde gjøre det Forsøg at give en Forklaring. Den
                    forklarer Ingenting: Hovedsagen er for Hoffmann den fantastisk gyselige Effekt
                    som for Brentano den fantastisk-lystige. Kunstværdi har »Dobbeltgjængeren«
                    ikke.</p>
                <p>Dristigere og vittigere er Opfindelsen i Fortællingen »Meddelelse om Hunden
                    Berganzas nyeste Skjæbner«. Her forbliver det for det Første uafgjort, om Hunden
                    ikke er et forvandlet Menneske; den siger selv: »Naar Alt kommer til Alt, er jeg
                    virkelig Montiel, hvem den Hundemaske, der skulde straffe ham, nu tjener til
                    Glæde og Moro«. For det Andet sér her endog Hunden som Hund sig i dobbelt
                    Skikkelse og føler sit Væsens Enhed opløse sig: »Undertiden saa jeg mig
                    bogstavelig ligge for mig som en anden Berganza, og det var dog ligefuldt mig
                    selv, og jeg var ogsaa den Berganza, der saa den anden lide under Hexenes Næver,
                    og den gjøede og knurrede af den, der laa der.«</p>
                <p>Endnu større er Dristigheden, endnu vildere Fantasteriet i Fortællingen »Der
                    goldene Topf«. Her er en grim gammel Æblekjærling i Dresden tillige den smukke
                    Bronce-Dørhammer paa Arkivaren Lindhorsts Dør; Dørhammerens Metalansigt
                    fortrækker sig undertiden til Kjærlingens grinende Smil; desuden er hun den fæle
                    Fru Rauerin, Spaakvinde af Profession, og den gamle rare Lise, der har været en
                    kjærlig Amme for Fortællingens unge Heltinde; hun kan (ligesom Spaakvinden i
                    »Dobbeltgjængeren«) pludseligt skifte Dragt, Skikkelse, Udseende. Da hendes
                    Afstamning bliver opklaret, erfare vi, at hendes Papa ikke er andet end »en
                    lumpen Fjerkost« til at støve af med, taget af en Drages Vinge, og hendes Mama
                    »en elendig Runkelroe«.</p>
                <p>Den tørre Arkivar Lindhorst, der kun synes at føle sig hjemme i sin blomstrede
                    Slobrok i sit Bibliothek blandt gamle Haandskrifter, er tillige den største
                    Troldmand og fortæller pludseligt midt under den almindeligste Samtale de mest
                    forrykte Ting, som var de de naturligste af Verden. Han har, fortæller han f.
                    Ex., engang været usynlig tilstede i et Selskab, ganske simpelt fordi han sad i
                    Punschebollen. En anden Gang tager han sin Slobrok af, stiger uden videre ned i
                    et Bæger fuldt af antændt Arak, forsvinder i Flammerne og lader sig drikke.</p>
                <p>Øjensynligt har Hoffmann ved disse dobbelte og tredobbelte Existenser, f. Ex. ved
                    Arkivarens Dobbelttilværelse som Registrator om Dagen og Salamander om Natten,
                    tænkt paa den dybe Modsætning, der var mellem hans Embedsvirksomhed som Jurist,
                    som omhyggelig Kriminaldommer, der paa det Strengeste holdt sig fra alt
                    Skjønaandsvæsen, og saa hans frie Liv ved Nattetid som Konge i den uindskrænkede
                    Indbildningskrafts Rige, for hvilket Virkeligheden som saadan slet ikke var
                    til.</p>
            </div>
            <p><span class="ind">Det betydeligste Indtryk blandt alle Hoffmanns Fortællinger gjør
                    dog »Die Elixiere des Teufels«. Lad os et Øjeblik</span> dvæle ved Helten […]
                (1891:241-250)</p>
        </div>

        <div id="hs2_0039">
            <h1>Omarbejdelse</h1>
            <h2>Hoffmann-citat oversættes fra tysk til dansk</h2>
            <p>»Hihihi – hihihi – <span class="ud">Brü-der-lein, Brü-der-lein Me-dar-dus […] ich bin
                    da […] bin da – ma-mach auf […] auf, wir wo-wollen in den Wa-Wald gehn</span>.«
                Da troer han […] (1873:202)</p>

            <p>
                <strong>></strong>
            </p>

            <p>»Hihihi - hihihi - <span class="ind">Lil-le-Broer, Lil-le-Broer Me-dar-dus […] jeg er
                    her […] er her […] lu-luk op […] op, vi vi-vil gaa i Sko-Sko-ven</span>.« Da
                troer han […] (1891:252)</p>
        </div>

        <div id="hs2_0040">
            <h1>Omarbejdelse</h1>
            <h2>Dagbogcitat af Hoffmann</h2>
            <p>[…] gnaven, <span class="ud">høist caduk, exotisk, men miserabel</span>; senza
                entusiasmo […] (1873:209)</p>
            <p>
                <strong>></strong>
            </p>
            <p>[…] gnaven, <span class="ind">ganske affældig, besynderlig, men elendig, i hvilken
                    jeg følte dyb Ærefrygt for mig selv og forfaldt til ubændig Selvros</span>;
                senza entusiasmo […] (1891:259)</p>
        </div>

        <div id="hs2_0041">
            <h1>Omarbejdelse</h1>
            <h2>Om Chamisso</h2>
            <p>[…] mistet sin Skygge, maa <span class="ud">udstaae. Chamissos Laurbær tillade
                    ikke</span> Hoffmann at sove. (1873:211)</p>

            <p>
                <strong>></strong>
            </p>

            <p>mistet sin Skygge, maa <span class="ind">udstaa.</span></p>
            <div class="ind">
                <p>»Peter Schlemihl« beviser imidlertid, hvor forskjelligartede Personligheder
                    Romantiken som Aandsform formaaede at meddele et ensartet Præg. Thi der lader
                    sig ikke let tænke en Hoffmann mere ulig Natur end Chamisso; Motivet til
                    Chamisso's Eventyr er da ogsaa ligesaa simpelt og gribende som Motiverne hos
                    Hoifmann er sygelige og selsomme.</p>
                <p>Adalbert v. Chamisso, en født Franskmand, der mærkværdig hurtigt og fuldstændigt
                    føjede sig efter tysk Væsen, ja udviklede mere end én Egenskab, som man i Reglen
                    anser for ægte germanisk, kom til Verden 1781 som Søn af adelige Forældre paa
                    Slottet Boncourt i Champagne. Da han ved Rædselsherredømmet var bleven fordrevet
                    fra Frankrig, blev han Page hos Dronning Luise af Preussen, og tyve Aar gammel
                    Lieutenant i den preussiske Hær. Han var et gjennemalvorligt, fuldtlødigt
                    Menneske, af lutter Alvor noget kejtet, men aandeligt kjernesund, en modig,
                    ærekjær Mand, der paa én Gang havde noget af Tyskerens Ubebjælpsomhed og meget
                    af Franskmandens Livlighed.</p>
                <p>Stik modsat Hoffmann var han ingen selskabelig Karakter, men des mere en Ynder af
                    Naturen. Han ønskede, at han paa hede Sommerdage turde gaa nøgen omkring i sin
                    Have med sin Pibe i Munden. I den moderne Klædedragt, i moderne Husliv og
                    selskabelige Former saa han kun byrdefulde Lænker. Hans levende Natursans gjorde
                    ham til Verdensomsejler, gjorde visse Punkter i Sydhavet til hans Yndlings-Øer
                    og aabenbarer sig paa talrige Steder i hans Poesier.</p>
                <p>Alligevel bliver han som Digter ved den umærkelige aandelige Tvang, som
                    Tidsalderen udøver, tvunget ind i den romantiske Opfatnings- og
                    Behandlingsmaade. Kun med den Ejendommelighed, at naar han i et Digt som
                    »Erscheinung« behandler det romantiske Dobbeltgjængeri, saa opfatter han det med
                    en vis energisk Moral og behandler det, saa Læseren faar Indtrykket af en
                    alvorlig Fortvivlelse: Fortælleren kommer ved Nattetid hjem og ser sig selv staa
                    ved sin Pult. »Hvem er Du?« spørger han Spøgelset. »Hvem forstyrrer mig?« svarer
                    det andet Jeg.</p>

                <p>Und er: »So lass uns, wer du sei'st, erfahren!«<br/> Und ich: »Ein solcher bin
                    ich, der getrachtet<br/> Nur einzig nach dem Schonen, Guten, Wahren;<br/> Der
                    Opfer nie dem Götzendienst geschlachtet,<br/> Und nie gefröhnt dem weltlich
                    eitlen Brauch,<br/> Verkannt, verhöhnt, der Schmerzen nie geachtet;<br/> Der
                    irrend zwar und träumend oft den Rauch<br/> Für Bramme hielt, doch muthig beim
                    Brwachen<br/> Das Rechte nur verfocht: — bist du das auch?«<br/> Und er mit
                    wildem, kreischend lautem Lachen:<br/> »Der du dich rühmst zu sein, der bin ich
                    nicht.<br/> Gar anders ist's bestellt um meine Sachen.<br/> Ich bin ein feiger,
                    lügenhafter Wicht,<br/> Ein Heuchler mir und andern, tief im Herzen<br/> Nur
                    Eigennutz, und Trug im Angesicht.<br/> Verkannter Edler du mit deinen
                    Schmerzen,<br/> Wer kennt sich nun? wer gab das rechte Zeichen?<br/> Wer soll,
                    ich oder du, sein Selbst verscherzen?<br/> Tritt her, so du es wagst, ich will
                    dir weichen!«<br/> Drauf mit Entsetzen ich zu jenem Graus:<br/> »Du bist es,
                    bleib, und lass hinweg mich schleichen!«<br/>
                    -<!-- kommaet efter bleib er vendt på hovedet, ok! --> Und schlich, zu weinen,
                    in die Nacht hinaus.</p>

                <p>Den bitre moralske Selverkjendelse giver her det hele Spøgeri en overraskende
                    betydningsfuld Mening.</p>
                <p>Ved Chamisso's dobbelte Nationalitet, særligt ved den dybe Spaltning mellem det
                    Land, hvor han fødtes, og hans Adoptiv-Fædreland led han i sin Ungdom megen
                    Hjertekval. I et af hans Breve til Varnhagen fra 1. December 1805 hedder det:
                    »Intet Folk, intet Fædreland, alene maa vi slaa os igjennem! skriver Du. - Se
                    det var talt ud af mit Hjerte, saa jeg blev helt forskrækket og maatte tørre de
                    rullende Taarer af Kinderne. - Aa, det maå, have staaet at læse i alle, alle
                    mine Breve.«</p>
                <p>Da Napoleon 1806, idet han begyndte Krigen mod Preussen, udstedte en Befaling,
                    hvorefter enhver Franskmand, der tjente i Fjendens Rækker, saasnart han blev
                    tagen til Fange skulde stilles for en Krigsret og skydes inden fire og tyve
                    Timers Forløb, saa Chamisso, der forgjæves havde ansøgt om Afsked, sig truet med
                    en æreløs Død.</p>
                <p>Han besøgte i det følgende Aar Frankrig, men i Paris var der Intet, som fængslede
                    ham. »Hvor jeg end er,« klager han, »savner jeg et Fædreland. Landet og
                    Menneskene er mig fremmede, derfor maa jeg stadigt længes. Han var en af de
                    evnerigeste og tapreste tyske Officerer - hans Adfærd ved Fæstningen Hamelns
                    Overgivelse til de Franske beviser det - men han ønskede som født Franskmand og
                    Beundrer af Napoleon ikke at deltage i Krigen mod Frankrig og Kejseren.</p>
                <p>Da Chamisso havde opnaaet sin Afsked fra den preussiske Hær, opholdt han sig
                    nogen Tid ved Fru de Staëls Hof og lærte der hendes internationale Kreds at
                    kjende. Saa satte Aaret 1813, der bragte Preussens Krigserklæring mod Frankrig,
                    den stakkels fransk-tyske Mand paa den haardeste Prøve. Hans Hjerte var delt;
                    han ønskede Napoleons Fald, fordi han afskyede Despotiet, men han følte
                    samtidigt enhver Beskjæmmelse, der vederfores de fra Rusland tilbagevendende
                    Franskmænd, og enhver Forhaanelse af Kejseren som ramte den ham selv. Og denne
                    saa naturlige Følelse blev ikke engang skaanet af hans tyske Omgivelser. Ofte
                    udraabte han i Fortvivlelse: »Nej, Tiden har intet Sværd for mig.« »At handle og
                    ikke at handle,« siger han i et Brev fra Maj 1813, »var for mig lige
                    smerteligt.«</p>
                <p>Af denne Stemning fremgik hans poetiske Hovedværk »Peter Schlemihl«. De
                    Verdensbegivenheder, der oprev ham, gjorde ham tillige digterisk frugtbar, og
                    saaledes blev Sommeren 1813 den, der gjør Tidsskjel i hans Liv. Han var jo
                    Manden uden Fædreland - »jeg havde intet Fædreland mere, eller endnu intet
                    Fædreland,« siger han selv - og saa digter han Eventyret om Manden uden Skygge.
                    Skyggen er trods sin Intethed, ligesom Fædrelandet, Hjemmet, et af Menneskets
                    Naturgoder, en Ejendommelighed, der tilkommer Manden fra Fødselen af og er
                    ligesom sammenvoxet med ham. Under almindelige Forhold bliver Fædrelandet
                    opfattet som et saa naturligt Eje, at det neppe anses for et særegent Gode; det
                    bliver, omtrent som Skyggen, betragtet som noget, man selvfølgeligt har. Sin
                    hele Vemod, sit Livs største Kval har da Chamisso nedlagt i den dristigt
                    opfundne Fabel. Og mærkværdigt nok: han har her ikke blot givet et Kraftuddrag
                    af det, han hidtil havde oplevet, i et digterisk Sindbilled; men han har anende
                    antydet sin Fremtid, sin Rejse omkring Jorden, sin naturvidenskabelige
                    Virksomhed. Efterat Schlemihl er undsluppen fra Djævelens Fristelser, kommer han
                    ved et Tilfælde i Besiddelse af Syvmilestøvlerne, der bringe ham til alle
                    Jordens Lande og sætte ham i Stand til at drive sit Yndlingsstudium med fuld
                    Kraft. Schlemihl siger selv: »Klart stod pludselig min Fremtid for min Sjæl. Ved
                    tidlig Skyld udelukket af det menneskelige Samfund, blev jeg til Gjengjæld
                    henvist til Naturen, som jeg stedse havde elsket; Jorden blev givet mig til en
                    rig Have, Studiet mig forundt til at rette og styrke min Livsførelse, og
                    Videnskaben skjænket mig til Formaal.«</p>
                <p>Ved Opfindelsens Oprindelighed, ligesom ved Formens ejendommelige Klarhed, der er
                    et gjennemgaaende Træk i alle Chamisso's Frembringelser og synes at være hans
                    aandelige Arv som Franskmand, gjorde dette Eventyr en overordentlig Lykke og
                    blev oversat paa næsten alle Sprog. Ti Aar efter dets Udgivelse blev de
                    Modelamper, der ikke kastede Skygge, opkaldte: Lamper à la Schlemihl.</p>
            </div>
            <p><span class="ind">Man forstaar da, at Chamisso's Laurbær ikke tillode</span> Hoffmann
                at sove. (1891:261-266)</p>
        </div>

        <div id="hs2_0042">
            <h1>Omarbejdelse</h1>
            <h2>GB om sin fremstilling</h2>
            <p>[…] ikke dømme men <span class="ud">charakterisere. Jeg giver ikke og vil ikke give
                    Værkerne Skudsmaal og Digterne Charakter, jeg angiver Dem en historisk Retning,
                    der i mange Aar har været vor Dannelses Fundament, og jeg viser Dem, hvad den
                    gaaer ud paa, og hvortil den fører</span>.</p>
            <p>Idet Romantiken med […] (1873:211-212)</p>

            <p>
                <strong>></strong>
            </p>

            <p>[…] ikke dømme men <span class="ind">karakterisere</span>.</p>
            <p>Idet Romantiken med […] (1891:267)</p>
        </div>

        <!-- slut kap. 9 (1. udg.) vs. kap. 11 (2. udg.)-->
        <!-- start kap. 10 (1. udg.) vs. kap. 12 (2. udg.)-->

        <div id="hs2_0043">
            <h1>Tilføjelse</h1>
            <h2>Om Novalis</h2>
            <p>[…] den hensynsløseste Følelse er hans Princip.</p>
            <div class="ind">
                <p>Friedrich von Hardenberg blev født i Maj 1772 i Wiederstedt i Grevskabet Mansfeld
                    som Søn af en gammeladelig Familie. Hans Fader, en kraftig, fyrig Natur, havde,
                    31 Aar gammel efter »et meget verdsligt Levnet«, da han var rystet ved sin
                    første Hustrus Død, omvendt sig til de engelske Methodisters Tro, og blev senere
                    religiøst paavirket af Herrnhuterne, særligt af Grev Zinzendorf. Faderens ældre
                    Broder, en stiv Aristokrat med ringe Dannelse, der var udpræget pietistisk og
                    legitimistisk sindet, vedblev desuden stadigt at staa som Autoritet for den
                    yngre Broder. I dennes andet Ægteskab herskede den ældres Vilje enevældigt; hans
                    strenge Grundsætninger tilstedede end ikke Familien den ringeste selskabelige
                    Omgang; Børnene maatte omhyggeligt skjule deres barnlige og ungdommelige
                    Fornøjelser. 1787 blev Novalis' Fader ansat som Direktør for Saltværkerne i den
                    lille By Weissenfels.</p>
                <p>Indførelsen i den Hardenbergske Familie gjorde i 1799 et dybt Indtryk paa Tieck.
                    Kopke siger: »Et alvorligt, stille Liv, en prunkløs, men sand Fromhed herskede
                    her. Familien hyldede Herrnhuternes Lære, og levede og virkede i denne Læres
                    Aand. Den gamle Hardenberg, der tidligere havde været en kraftig Soldat, var nu
                    en høj, ærværdig Skikkelse, og stod som Patriark iblandt talentfulde Sønner og
                    yndefulde Døtre. Forandringer og Oplysning var ham i hvilkensomhelst Form
                    forhadt; han elskede og priste den gamle, miskjendte Tid, og naar Lejligheden
                    var dertil, kunde han udtale sine Anskuelser djærvt og hensynsløst og lue op i
                    pludselig Vrede.«</p>
                <p>Her har man en Scene af denne Families huslige Liv: En Dag hørte Tieck den gamle
                    Herre skjælde og smælde ret voldsomt i Værelset ved Siden af. »Hvad er der
                    hændt?« spurgte han urolig en netop indtrædende Tjener. »Ingenting,« svarede
                    denne tørt, »Herren giver Religionstime.« Den gamle Hardenberg plejede at lede
                    Andagtsøvelserne og prøve de yngre Børn i Troessager, og herved gik det
                    undertiden stormfuldt til.</p>
                <p>Af dette Hjem udgik Friedrich von Hardenberg. Han var et drømmende, meget
                    svageligt Barn, en opvakt, ærgjerrig Dreng. 1791 gik han til Jena for at studere
                    Jus ved Universitetet der; det havde dengang sin G-lanstid med Lærere som
                    Reinhold, Fichte og Schiller. Særligt vækkende vare for Novalis Schillers
                    Forelæsninger. Schiller blev den unge Mand »det fuldendte Mønster paa
                    Humanitet«. Ogsaa med Fichte blev han nærmere bekjendt, og kaldte ham begejstret
                    »Opfinderen af Love for det nye Verdenssystem«. Man havde da ikke i den unge
                    Hardenberg kunnet ane den tilkommende Forherliger af Obskurantismen.</p>
                <p>I denne første Ungdomstid se vi ham forfalden til lidenskabelige Grublerier over
                    sit eget Jeg og vaklende i alle sine Planer; snart vil han med største Iver
                    drive sine Studier, snart opgive alle videnskabelige Sysselsættelser for at
                    gjøre sig til Soldat. Saa underligt det klinger, saa er i dette Tidsrum de
                    Frihedsmænd, der have været afgjorte Apostle for Nytte-Evangeliet, de
                    Forbilleder, han priser. Til sin Broder skriver han: »Kjøb dig Franklins
                    Ungdomslevnet og lad denne Bog og dens Genius være din Ledsager!« En Smule
                    ungdommeligt Letsind gjør sig i denne Periode af og til gjældende hos ham; han
                    kommer nu og da i Forlegenhed ved Gjæld, han har gjort, men svarer samtidigt
                    Faderen med overlegen Forstand, naar denne vil tage denne Ungdomsdaarlighed
                    altfor højtideligt.</p>
                <p>Ved den franske Revolutions Udbrud, der naturligvis satte saavel Faderen som
                    Onkelen i den yderste Forbitrelse, se vi Friedrich med hans et Par Aar ældre
                    Broder levende tage Parti for Revolutionen og dens Ideer.</p>
                <p>Da de smaa Forhold i Sachsen afskrækkede Friedrich, erklærede hans Slægtning, den
                    daværende Minister v. Hardenberg, den senere Statskansler, sig beredt til at
                    skaffe ham en Ansættelse i Preussen; Planen strandede paa Faderens
                    Betænkeligheder ved at sætte Sønnen i Huset hos sin liberalere Fætter i Berlin.
                    Saaledes blev Friedrich for sin praktiske Uddannelses Skyld, nærmest for at
                    gjøre sig fortrolig med kursachsiske Rets- og Forvaltningsforhold, sendt til
                    Tennstedt ved Erfurt til den fortræffelige Kredsamtmand Just.</p>
                <p>Novalis's første Ven blandt Romantikerne var Friedrich Schlegel, hvem han
                    allerede lærte at kjende paa Universitetet. Vennerne havde mange
                    Berøringspunkter, og Novalis stod fra først af ganske under Schlegels
                    Indflydelse. I et Brev fra hans 25de Aar til Schlegel hedder det: »For mig har
                    du været Ypperstepræsten i Eleusis. Du har lært mig at kjende Himmel og Helved,
                    ved din Hjælp har jeg smagt paa Frugten fra Kundskabens Træ.« Den unge
                    Hardenberg viser sig politisk ganske fordomsfri, han er indtaget i Schlegels
                    Vært paa Grund af denne Mands »ærlige Republikanisme« og skjemter med at
                    Schlegel ligefuldt »som Rigorist« tager baade ham og Værten deres Loyalitet mod
                    Fyrstehuset ilde op. Han skatter Friedrich Schlegel som Kritiker uendeligt højt,
                    beundrer Finheden af hans kritiske Net, gjennem hvilket ingen nok saa lille Fisk
                    kan slippe, og kalder ham endog »den deflogistiserede Lessing«.</p>
                <p>Da Schlegel 1797 besøgte Hardenberg i hans Hjem, fandt han Vennen ganske
                    nedbrudt. Denne havde næret en heftig Kjærlighed, der fyldte ham helt, til et
                    ganske ungt Pigebarn, Sophie von Kuhn, og nu havde Døden berøvet ham den
                    Elskede. Han fortvivlede, en sand Længsel efter Døden betog ham; han troede, at
                    hans Legeme maatte bukke under for denne Længsel efter den Bortgangne og denne
                    Attraa efter Døden. Uden egentlige Selvmordsplaner kaldte han den Drift til
                    Tilintetgjøreise, som han følte i sig, »en fast Beslutning, der skulde gjøre
                    hans Død til et frivilligt Offer«. Og under disse Dødstanker skrev han sine
                    »Hymner til Natten«.</p>
                <p>Det Overmaal af Fortvivlelse, som han hengav sig til, den barokke Omstændighed,
                    at Sophie kun var tolv Aar gammel, da han forelskede sig i hende, saa at hans
                    Kjærlighed til hende falder i Tiden fra hendes tolvte til hendes femtende Aar,
                    synes at tale for det gjennemgaaende Sygelige og Unaturlige i Novalis's Anlæg.
                    Og dertil kommer endnu, at vi et Aar derefter finde ham forlovet paany med en
                    Datter af Bjergværksforstanderen v. Charpentier. Ganske vist staar, som La
                    Rochefoucauld siger, vore Lidenskabers Styrke ikke i noget Forhold til deres
                    Varighed, men ret besynderligt er det dog, saa hurtigt at trøste sig med en
                    anden, naar man et Aar igjennem har syslet med Dødstanken som med sin eneste
                    Glæde eller Vellyst, og har talt, som indesluttede Graven Ens Et og Alt. Ikke
                    engang den kummerlige Udflugt fattes, at Julie synes ham den gjenfødte Sophie,
                    hvad jo rigtignok Romantikernes Dvælen ved Ideen om en Forudtilværelse kunde
                    lægge ret nær. Her som ellers i Hardenbergs Levnet er imidlertid det
                    tilsyneladende Unaturlige en let forstaaelig Affødning af Forholdene: Sophie v.
                    Kuhn synes omtrent som Auguste Böhmer at have været et Barn, der i Udvikling var
                    langt forud for sine Aar. Hun traadte den 23aarige Yngling imøde paa én Gang med
                    Barnets og Jomfruens Tiltrækning; hendes Træk var ædle, de dybe, mørke Øjne med
                    det store Blik syntes at rumme en Verden. Ogsaa Andre, der have betragtet hende
                    med roligt Blod, kalde hende »en himmelsk Skabning«; hendes Lokkehoved syntes at
                    svæve over den fine Skikkelse.</p>
                <p>Sophies Hjem, hendes Forældres muntre, gjæstfrie Hus stod i den stærkeste
                    Modsætning til det, fra hvilket den unge Hardenberg var udgaaet; den hele
                    Familie virkede fortryllende paa ham som senere paa hans ældre Broder. Saaledes
                    blev den endnu uudviklede unge Pige, der maaske ved et længere Samliv vilde have
                    skuffet ham som for verdslig eller for ubetydelig, hans Muse, hans Beatrice,
                    hans Ideal. Og da næsten samtidigt med hendes Død hans Broder Erasmus, med hvem
                    et smukt, aabent Venskab forbandt ham, blev revet bort af Brystsyge, er det
                    naturligt nok, at det var ham, som havde Livet tabt al Tiltrækning for ham.
                    Døden forekom ham ikke blot som Forløsning; men med sit Anlæg til Mystik talte
                    han om den som om »et frivilligt Offer«. I sin Dagbog skrev han paa dette
                    Tidspunkt: »Min Død skal være Beviset paa min Følelse for det Højeste; ægte
                    Opofrelse, ikke Flugt eller Nødhjælp.«</p>
                <p>Under denne Krise begyndte han at nærme sig den positive Kristendom. Ikke at han
                    egentlig gav sig til at hylde nogensomhelst bestemt Bekjendelse, endsige nogen
                    Bogstavtro, men hans hedenske Længsel efter Døden antog en kristelig Farve. Hans
                    Sjæleliv havde inderst inde længe været saaledes beskaffent, at han uden
                    Tidsalderens historiske Strømning, der greb Aanderne, lige saa godt havde kunnet
                    blive en afgjort Modstander af enhver Kirkelære. Endnu syntes det at kunne
                    gjælde om ham, hvad Friedrich Schlegel - endog et Aar senere - skrev til ham;
                    »Maaské har du endnu Valget mellem at være den sidste Kristne, den gamle
                    Religions Brutus, eller at blive det nye Evangeliums Christus.» Kort derefter
                    var Afgjørelsen truffen.</p>
                <p>Endnu i December 1798 føler han sig overfor sin bibeltroende Ven Just kun som den
                    rene Inderligheds Apostel. Han hænger ikke som denne »med barnligt Sind ved en
                    hemmelighedsfuld gammel Texts uforanderlige Skrifttegn«, han bryder sig mindre
                    om Bogstaven, og er mere tilbøjelig til at bane sig sin egen Vej til Urverdenen;
                    han sér i Kristendommens Lærdomme en sindbilledlig Foregriben af den almindelige
                    Verdensreligion. »De vil,« skriver han til Just, »ikke miskjende det
                    fortrinligste Element i min Existens, Fantasien, i denne Opfattelse af
                    Religionen.« Han betegner med andre Ord med fuld Bevidsthed Fantasien som Kilden
                    til sin religiøse Udvikling.</p>
                <p>Samme Aar (1798) sendte han Wilhelm Schlegel til dennes Tidsskrift »Athenäum«
                    nogle Brudstykker med Bøn om at betegne Forfatteren som <em>Novalis</em>, »der
                    er et gammelt Navn i min Slægt, og ikke helt upassende«.</p>
                <p>Da Tieck i Sommeren 1799 kom i Besøg til Jena, traf han for første Gang sammen
                    med Hardenberg. Wilhelm Schlegel bragte Bekjendtskabet i Stand, der snart
                    udviklede sig til et sværmerisk Venskab. I bevæget Samtale tilbragte de den
                    første Aften; de aabnede deres Hjerter for hinanden og drak Dus. Ved Midnatstid
                    gik de ud i det Fri for at nyde Sommernatten. Fuldmaanen, siger Köpke, laa
                    magisk og glansfuld over Højderne om Jena. Henad Morgen ledsagede Vennerne
                    Novalis hjem. Tieck har i »Phantasus« sat denne Aften et Minde.</p>
                <p>Det var Tiecks Indvirkning, der nu begynder, som foranledigede Novalis til
                    Affattelse af dennes Hovedværk »Heinrich von Ofterdingen«. Under Arbejdet paa
                    denne Bog gjorde Svindsot Ende paa hans unge Liv. Han døde, kun 29 Aar gammel,
                    to Aar efter hint Møde med Tieck og Wilhelm Schlegel. Denne tidlige Død i
                    Forening med hans store Originalitet og sjældne Skjønhed har lagt et poetisk
                    Skjær om hans Skikkelse. Han, den nye Retnings Johannes, lignede ogsaa i sit
                    Ydre den mest aandige blandt Apostlene. Hans Pande var næsten gjennemsigtig,
                    hans brune Øjne lyste med usædvanlig Glans. I de tre sidste Aar af hans Liv
                    læste man i hans Ansigt, at han var mærket til en tidlig Død.</p>
            </div>
            <p>Novalis var 17 Aar gammel […] (1873:215 / 1891:271-279)</p>
        </div>

        <div id="hs2_0044">
            <h1>Omarbejdelse</h1>
            <h2>Om Novalis</h2>
            <p>[…] denne praktiske Mystik.« (A. Ruge.)</p>
            <p><span class="ud">Tieck talte med Begeistring</span> om Musiken, der lærer os […]
                (1873:217)</p>

            <p>
                <strong>></strong>
            </p>

            <p>[…] denne praktiske Mystik.« (A. Ruge.)</p>
            <p>
                <span class="ind">Novalis er sig meget vel bevidst, at hans hektiske
                    Indbildningskraft trods al dens paastaaede Aandighed kredser om Vellyst. I et
                    Brev til Caroline Schlegel om Lucinde siger han: »Jeg véd, at Fantasien holder
                    mest af det Usædeligste, det mest graadigt Dyriske; imidlertid véd jeg ogsaa, i
                    hvor høj Grad al Fantasi er som en Drøm, der ynder Natten, Meningsløsheden og
                    Ensomheden.« Han har udtalt om Fantasien i Almindelighed, hvad der gjaldt om
                    hans.</span>
            </p>
            <p><span class="ind">Tieck har talt med Begejstring</span> om Musiken, der lærer os […]
                (1891:281)</p>
        </div>

        <div id="hs2_0045">
            <h1>Omarbejdelse</h1>
            <h2>Novalis-citat oversættes fra tysk til dansk</h2>
            <p>[…] Lystens og Ulystens Kraft<span class="ud">«, »deren begeisternde Wirkungen wir so
                    ausgezeichnet in den wollüstigen Empfindungen zu bemerken glauben</span>.«</p>
            <p>Til denne vellystige […] (1873:218)</p>

            <p>
                <strong>></strong>
            </p>

            <p>[…] Lystens og Ulystens Kraft<span class="ind">, hvis henrykkende Virkninger vi saa
                    udpræget bemærke i de vellystige Fornemmelser.</span>«</p>
            <p>Til denne vellystige […] (1891:282)</p>
        </div>

        <div id="hs2_0046">
            <h1>Omarbejdelse</h1>
            <h2>Om Clemens Brentano</h2>
            <p>[…] optrædende Personer Spøgelser. <span class="ud">Clemens Brentano, den romantiske
                    Skoles enfant perdu, i sin Ungdom uforbederlig Løgner, hvis største Glæde var at
                    røre Damerne til Taarer ved Beretninger om sine egne aldeles opdigtede
                    Lidelser*, gik i den modnere Alder over til Katholicismen og tilbragte 6 Aar af
                    sit Liv med tilbedende Beundring af Nonnen Katharina Emmerich, der personligt
                    oplevede alle Frelserens Kvaler, der ligesom Middelalderens Helgene blev
                    Gjenstand for Stigmatisationens Mirakel, og som bar Mærkerne af alle Frelserens
                    Saar til Skue paa sit Legeme. Brentano forfattede med utrættelig Flid den
                    udførlige Fremstilling af hendes Legende.</span></p>
            <p>Mystiken betegner […] (1873:222)</p>

            <p>
                <strong>></strong>
            </p>

            <p>[…] optrædende Personer Spøgelser. <span class="ind">Hos Clemens Brentano bliver
                    Mystiken, selv hvor han naaer højest, det Grundelement, der gjennemtrænger hans
                    hele Kunstform og giver hvad han fortæller Tiltrækning og Farve.</span></p>
            <p>Mystiken betegner […] (1891:285-286)</p>
        </div>

        <div id="hs2_0047">
            <h1>Omarbejdelse</h1>
            <h2>Om Tieck og Friedrich Schlegel</h2>
            <p>[…]som Tieck forgjæves <span class="ud">nu og da har bestræbt sig for at bringe i
                    Forglemmelse</span>.</p>
            <p>Heri hedder det […] (1873:228)</p>

            <p>
                <strong>></strong>
            </p>

            <p>[…] som Tieck forgjæves<span class="ind">, ved at stryge i den, søgte at bringe i
                    Forglemmelse og som Friedrich Schlegel senere ved Udeladen af et Hovedsted
                    forfalskede til Udtryk for den rene Papisme</span>. (1891:292)</p>
            <p>Heri hedder det […] (1891:292)</p>
        </div>

        <div id="hs2_0048">
            <h1>Omarbejdelse</h1>
            <h2>Om Julian og templet i Jerusalem</h2>
            <p>[…] Fuldendelsen af <span class="ud">Køllner Dom, som Julian, Romantikeren paa
                    Thronen, i Oldtiden havde sysselsat sig med Gjenopførelsen af Templet i
                    Jerusalem</span>. Digteren havde villet […] (1873:234)</p>
            <p>
                <strong>></strong>
            </p>
            <p>Fuldendelsen af <span class="ind">Kølner Dom. Novalis</span> havde villet</p>
        </div>
        <!-- det er jo egentlig bare en udeladelse, men teksten omkring justeres også, så for at få det omgivende med, må det kaldes en omarbejdelse... -->

        <div id="hs2_0049">
            <h1>Omarbejdelse</h1>
            <h2>Om Novalis</h2>
            <p>[…] Velsignelse og lod den <span class="ud">staae.</span></p>
            <div class="ud">
                <p>Novalis var født 1772. Han kom til Verden i en meget orthodox Familie i den lille
                    By Weissenfels. Indtrædelsen i denne Familie gjorde endnu i 1799 et dybt Indtryk
                    paa Tieck. Han siger: »Et alvorligt stille Liv, en prunkløs, men sand Fromhed
                    herskede her. Familien hyldede Herrnhuternes Lære og levede og virkede i denne
                    Retning. Den gamle Hardenberg, der tidligere havde været en kraftig Soldat, en
                    høi ærværdig Natur, stod som en Patriarch i Midten af talentfulde Sønner og
                    elskelige Døtre. Forandringer og Oplysning vare ham i enhver Form forhadte; han
                    priste og elskede den gamle miskjendte Tid, og naar Leiligheden tilbød sig,
                    kunde han djærvt og hensynsløst udtale sine Anskuelser eller lue op i pludselig
                    Forbitrelse.«</p>
                <p>Vil De have en Scene af Huslivet der? En Dag hørte Tieck den gamle Herre dundre
                    og skjælde i Sideværelset. Hvad er der hændt? spurgte han bekymret et
                    indtrædende Tyende. Ingenting, svarede denne tørt, Herren giver Religionstime. –
                    Den gamle Hardenberg pleiede at lede Andagtsøvelserne og prøve de yngre Børn i
                    Troessager, og herved gik det undertiden stormfuldt til.</p>
                <p>Af dette Hjem gik Novalis ud. Han var et indadvendt, i høi Grad sygeligt Barn. I
                    sin Ungdom, da han endnu ikke var gaaet op i Sværmen og Grublen, var han en
                    lidenskabelig Beundrer af de store Frihedsmænd Fichte og Schiller, hvis Værker
                    han atter og atter studerede, og hvis Indflydelse spores i hans første Forsøg,
                    og i politisk Henseende var han da Republikaner. Senere gik Alt dette over. Fra
                    Republikaner blev han snart Royalist indtil Fanatisme. Hans første Ven blandt
                    Romantikerne var Fr. Schlegel. De kjendte hinanden fra Universitetsaarene. Da
                    Schlegel 1797 besøgte Novalis i hans Hjem, fandt han ham fuldstændig knust. Han
                    havde næret en heftig, hele hans Væsen optagende Kjærlighed til en ung
                    mærkværdig Pige Sophie v. Kühn, og nu havde Døden pludselig berøvet ham hende.
                    Han fortvivlede, og det var under de Selvmordslyster og med de Dødstanker, som
                    dette Tab fremkaldte i hans Sjæl, at han skrev sine »Hymner til Natten«. Det
                    Overmaal af Fortvivlelse, hvortil han hengav sig, tilligemed den barokke
                    Omstændighed, at Sophie var kun 12 Aar gammel, da han forelskede sig i hende,
                    saa hans Elskov til hende falder i Perioden fra hendes 12te til hendes 15de Aar,
                    synes mig i høi Grad at tale for det gjennemgaaende Sygelige og Unaturlige i
                    Novalis's Anlæg. Og hertil kommer endnu, at Aaret efter træffe vi ham forlovet
                    paany, denne Gang med en Datter af Bjergværksbestyreren v. Charpentier. Visselig
                    staaer, som La Rochefoucauld siger, vore Lidenskabers Styrke ikke i noget
                    Forhold til deres Varighed, men høist besynderlig bliver dog den saa pludselige
                    Trøsten sig med en Anden, naar man et Aar igjennem har syslet med Tanken om
                    Døden som sin eneste Glæde og Vellyst og talt, som om Graven gjemte Ens Alt. End
                    ikke den kummerlige Udflugt mangler, at Julie synes ham den gjenfødte Sophie,
                    Noget hvortil Romantikernes Præexistentstheori aabnede en Udvei. Da Tieck i
                    Sommeren 1799 kom til Jena, traf han første Gang sammen med Novalis. A. W.
                    Schlegel bragte Bekjendtskabet istand, der hurtigt gik over til sværmerisk
                    Venskab. En skjøn Sommeraften vare Vennerne første Gang sammen. I bevægede
                    Samtaler aabnede de deres Hjerter for hinanden og drak Broderskab. Ved Midnat
                    traadte de ud i Sommernatten. Fuldmaanen, siger Köpke, laa magisk og glandsfuld
                    over Høiderne ved Jena. Henad Morgenen ledsagede de alle Novalis hjem til
                    Weissenfels. Tieck har i »Phantasus« sat denne Aften et Minde. Tiecks
                    Paavirkning, som da begynder, var det, som foranledigede Novalis til
                    Frembringelsen af sit Hovedværk »Heinrich v. Ofterdingen«. Under Udarbeidelsen
                    af dette rev Brystsygen ham bort. To Aar efter hint Møde var han ikke mere. Han
                    blev kun 29 Aar gammel, og denne Omstændighed i Forening med hans store
                    Originalitet og sjeldne Skjønhed har kastet et poetisk Skjær over hans
                    Skikkelse. Han, den nye Retnings Johannes, lignede ogsaa i sit Ydre en Johannes.
                    Hans Pande var som gjennemsigtig, hans brune Øine glimrede med en ualmindelig
                    Glands. I de sidste tre Aar, han levede, saa man paa ham, at han var mærket til
                    en tidlig Død.</p>
            </div>
            <p><span class="ud">Saavel denne tidlige Død som denne særegne Art af Skjønhed har
                    foranlediget Kritiken til at sammenligne ham med den unge berømte engelske
                    Digter, der fødtes 20 Aar efter ham, Shelley nemlig. Endnu for ganske nylig har
                    i »Revue des deux mondes« en Forfatter, Blaze de Bury fremhævet</span> denne
                Analogi. Han siger […] (1873:235-239)</p>

            <p>
                <strong>></strong>
            </p>

            <p>[…] Velsignelse og lod den <span class="ind">staa.</span></p>
            <p><span class="ind">Det Profetiske i Novalis's Ydre og Optræden, hans fuldtlødige
                    lyriske Talent, hans særegne Skjønhed og især hans tidlige Død have foranlediget
                    Kritiken til at sammenligne ham med den unge engelske Digter Shelley, der blev
                    født tyve Aar efter ham. Blaze de Bury har i »Revne des deux mondes«
                    fremdraget</span> denne Analogi. Han siger […] (1891:299)</p>
        </div>

        <div id="hs2_0050">
            <h1>Omarbejdelse</h1>
            <h2>Brandes om sin fremstilling</h2>
            <p>[…] litterære Bevægelse<span class="ud">, som det er min Opgave at skildre for Dem.
                    Og dog veed jeg ikke noget Middel til skarpere at fremhæve dette Omslag end
                    netop denne Modsætning.</span></p>
            <p><span class="ud">Tillad mig at gjenkalde Dem</span> Hovedtrækkene af […]
                (1873:239)</p>

            <p>
                <strong>></strong>
            </p>

            <p>[…] litterære Bevægelse.</p>
            <p><span class="ind">Man gjenkalde sig blot</span> Hovedtrækkene af […] (1891:299)</p>
        </div>

        <div id="hs2_0051">
            <h1>Omarbejdelse</h1>
            <h2>Om Shelley</h2>
            <p>[…] havde lært <span class="ud">Usædelighed og Irreligiøsitet. Hvor han under sin
                    Omflakken i Udlandet traf paa Landsmænd, blev han paa det Raaeste haanet og
                    mishandlet af dem som Atheist. 29 Aar gammel endte han saa sin</span> pinte og
                hjemløse […] (1873:240)</p>
            <p>
                <strong>></strong>
            </p>
            <p>[…] havde lært <span class="ind">»Usædelighed og Irreligiøsitet«. Han forlod England
                    for bestandigt og levede fra nu af i frivillig Landflygtighed. Da han var 29 Aar
                    gammel, gjorde saa en pludselig Død Ende paa hans</span> pinte og hjemløse […]
                (1891:300)</p>
        </div>

        <div id="hs2_0052">
            <h1>Omarbejdelse</h1>
            <h2>Forkortelse af et Shelley-citat</h2>
            <p>[…] Altet evig Aand <span class="ud">bliver uantastet. […] Alle Religioner i Verden
                    forbyde Prøvelse og ville ikke tilstede noget Forstandsraisonnement; det er
                    Autoriteten, som forlanger, at man skal troe paa Gud; denne Gud selv er blot
                    begrundet paa nogle Menneskers Autoritet, der paastaae, at de kjende ham og ere
                    udsendte fra ham for at forkynde ham paa Jorden. […]</span></p>
            <p>Det er umuligt […] (1873:242)</p>

            <p>
                <strong>></strong>
            </p>

            <p>[…] Altet evig Aand <span class="ind">er uanfægtet deraf […]</span> Det er umuligt
                […] (1891:302)</p>
        </div>

        <div id="hs2_0053">
            <h1>Omarbejdelse</h1>
            <h2>Om Novalis og Shelley</h2>
            <p>[…] paa Jorden.«</p>
            <div class="ud">
                <p>De seer af de anførte Citater, som kunde forøges med utallige andre, at der
                    mellem Novalis med hans indadvendte Gemytsliv og Shelley med hans udadvendte
                    Frihedstrang er den mest fuldstændige Modsætning. Blaze de Bury finder
                    imidlertid kun Ligheder; han bedømmer Shelley yderst sympathetisk, og da hans
                    Afhandling blev oversat paa Dansk, havde man den Morskab i »Fædrelandet« at læse
                    følgende: »Stakkels Shelley! hans Existents var en Personification af den
                    moderne Digters. Han kjæmpede uden Ophør og indtil sin Død for Tankens og
                    Phantasiens Rettigheder imod Fordommene i en Tidsalder, der ikke havde noget
                    ædlere Barn end han, og som altid vægrede sig ved at anerkjende ham. Det maa
                    indrømmes, at Shelley havde studeret Spinoza, en Forbrydelse over alle
                    Forbrydelser i Fanatikernes Øine, og som hverken Bisperne i Exeter eller Oxford
                    eller Lordkantslerne tilgive […] Man anklagede ham for Gudsfornægtelse. De
                    Retslærde, Aviserne, alle Storbritanniens Sladdersøstre slyngede Forbandelsen
                    imod den mystiske Drømmer«. Det staaer at læse i »Fædrelandet« for November
                    ifjor. Stakkels Shelley! Hvorfor fødtes han ikke i Danmark! Da var det gaaet ham
                    anderledes; Bisperne for Sjællands og Aarhus Stift havde taget ham i Forsvar,
                    Aviserne havde velsignet ham, og han var i levende Live bleven rost i
                    »Fædrelandet«!</p>
                <p>Her har De da de to Digtere, man har villet udgive for Tvillingaander. I poetisk
                    Rang staae de omtrent lige høit. I Henseende til poetisk Skjønhed ere de
                    nogenlunde hinandens Lige. Men det er ikke paa Skjønhed alene, det kommer an i
                    Litteraturen. Det er den Vildfarelse, vi altfor længe have næret. Ingen af de to
                    Digtere besidder den hele Sandhed; men paa hvis Side er der vel mest?</p>
            </div>
            <p><span class="ud">Det kommer an paa, hvordan man mener, at Sandheden seer ud.
                </span>For Novalis var […] (1873:244-245)</p>

            <p>
                <strong>></strong>
            </p>

            <p>[…] paa Jorden.«</p>
            <div class="ind">
                <p>Man sér af de anførte Citater, som kunde forøges med utallige andre, at der
                    mellem Novalis med hans indadvendte Gemytsliv og Shelley med hans udadvendte
                    Frihedstrang finder den mest fuldstændige Modsætning Sted.</p>
                <p>Dette er da de to Digtere, man har villet udgive for Tvillingaander. Som lyriske
                    Digtere staa de begge højt, om end Shelley er en digterisk Genius af mangefold
                    højere Rang. Men selv om Novalis som Digter kom Shelley nærmere end han gjør,
                    hvor ringe er ikke det Maal af Sandhed, der findes i hans Værker, i
                    Sammenligning med Indholdsværdien i Shelleys!</p>
            </div>
            <p>For Novalis var […] (1891:303-304)</p>
        </div>

        <div id="hs2_0054">
            <h1>Omarbejdelse</h1>
            <h2>Om Daniel Defoe</h2>
            <p>[…] Blod for dem. <span class="ud">Jeg husker, hvorledes jeg som Dreng en Dag læste
                    en Biographi af »Robinson Crusoes« Forfatter De Foe. De kjender maaskee hans
                    Livs ublide Skjæbner. Han var den bedste og retsindigste Sjæl, lidenskabelig i
                    Alt, hvad han foretog sig, de fattige Klassers Talsmand. Han tilbragte lange
                    Tider af sit Liv i Fængsler. Een Gang blev han</span> for en Brochures […]
                (1873:245-246)</p>

            <p>
                <strong>></strong>
            </p>

            <p>[…] Blod for dem. <span class="ind">I ældre Biografier af Defoe, Robinson Crusoes
                    Forfatter, fortælles det, at han i Juli 1703</span> for en Brochures […]
                (1891:304)</p>
        </div>

        <div id="hs2_0055">
            <h1>Omarbejdelse</h1>
            <h2>Om Daniel Defoe</h2>
            <p>[…] som Dreng, <span class="ud">men dette Billede brændte sig ind i min Sjæl, og jeg
                    tænkte dengang ved mig selv, at saaledes maatte Sandheden rimeligvis see ud. Jeg
                    tænkte</span>: Hvis et Menneske […] (1873:246)</p>

            <p>
                <strong>></strong>
            </p>

            <p>[…] som Dreng, <span class="ind">og véd jeg end nu, at Defoe fik Lov at beholde sine
                    Øren, saa Pope tager fejl, naar han skriver:</span></p>
            <p>
                <span class="ind">Earless on high stood unabasbed Defoe</span>
            </p>
            <!-- centreres -->
            <p><span class="ind">og véd jeg end desuden at Defoe ikke var den rene Karakter, hvorfor
                    jeg dengang holdt ham, ligemeget - dette Billede er stort, og det brændte sig
                    ind i min Sjæl, thi det indeholder en evig Situation. Som den dømte Skribent her
                    saa ud i Gabestokken, saaledes sér i Almindelighed her paa Jorden Sandheden ud.
                    Og jeg husker, jeg tænkte dengang ved mig selv</span>: Hvis et Menneske […]
                (1891:305)</p>
        </div>

        <!-- slut kap. 10 (1. udg.) vs. kap. 12 (2. udg.)-->
        <!-- start kap. 11 (1. udg.) vs. kap. 13 (2. udg.)-->

        <div id="hs2_0056">
            <h1>Udeladelse</h1>
            <h2>Om Philine i Goethes »Wilhelm Meisters Lehrjahre«, 1795-1796</h2>
            <p>[…] i Philine<span class="ud">, der stedse benævnes med saadanne Udtryk som »Die
                    angenehme Sünderin«, »Die zierliche Sünderin«</span>. Den harmoniske Dannelse
                […] (1873:250 / 1891:308)</p>
        </div>

        <div id="hs2_0057">
            <h1>Omarbejdelse</h1>
            <h2>Om Novalis' »Heinrich von Ofterdingen«, 1802</h2>
            <p>[…] i deres Ispallads<span class="ud">, ligesom Aanden slumrer, naar den er bunden i
                    Rettens strenge Former. Befrielsen kommer fra Fabelen ↄ: Poesien og dens Broder
                    Eros. Eros er Barn af den geskjæftige urolige Fader »der Sinn«, Forstanden.
                    Moderen er det trofaste varme, smertebevægede Hjerte. Men Eros's Melkesøster er
                    Foster af en Utroskab fra Faderens Side. Hende har den yppige Ginnistan,
                    Phantasien, Maanens Datter født. Ved Siden af disse Skikkelser staaer som
                    Husaltrets Vogterinde Sophia, den himmelske Visdom. Fabel kalder sig Sophias
                    Guddatter. Men fjendtlige Magter vinde Overhaand i Huset. Medens Kjærligheden og
                    Phantasien gaae sammen paa Reiser, indvikler Skriveren Tyendet i en
                    Sammensværgelse. Skriveren er Prosaens Aand, den indskrænkede, forstandsstolte
                    Oplysning</span>; han skildres som […] (1873:257-258)</p>

            <p>
                <strong>></strong>
            </p>

            <p>[…] i deres Ispallads<span class="ind">. De udfries af <em>Fabelen</em> o: Poesien og
                    dens Broder <em>Eros</em>. Eros er Barn af den urolige Fader, Forstanden, og den
                    trofaste Moder, Hjertet. Fabelen er Foster af en Utroskab fra Forstandens Side,
                    avlet af ham med Maanens Datter Fantasi. Hun kalder sig en Guddatter af
                    Husaltrets Vogterinde Sophia, den himmelske Visdom.</span></p>
            <p><span class="ind">Mod de gode Magter i denne skeletagtige Allegori foranstalter
                        <em>Skriveren</em> en Sammensværgelse. Skriveren er Prosaens, den
                    indskrænkede Oplysnings Aand</span>; han skildres som […] (1891:316)</p>
        </div>

        <div id="hs2_0058">
            <h1>Omarbejdelse</h1>
            <h2>Om Novalis' »Heinrich von Ofterdingen«, 1802</h2>
            <p>[…] det Ondes Rige<span class="ud">, hvor de dødbringende Parzer huse, men de formaae
                    ikke at gjøre den Noget. Den dræber det Onde, idet den giver dem til Pris for
                    Tarantlerne, det vil sige Lidenskaberne. Nu</span> er Tid og Dødelighed […]
                (1873:258)</p>
            <p>
                <strong>></strong>
            </p>
            <p>[…] det Ondes Rige <span class="ind">og udrydder det Onde ved at give de dødbringende
                    Parcer Lidenskaberne i Vold. Saa</span> er Tid og Dødelighed […] (1891:317)</p>
        </div>

        <div id="hs2_0059">
            <h1>Omarbejdelse</h1>
            <h2>Om Novalis' »Heinrich von Ofterdingen«, 1802</h2>
            <p>[…] Priesterin der Herzen.</p>
            <p>Sophie <span class="ud">spiller samme Rolle i dette Digt som Beatrice i
                    Dantes.</span></p>
            <p><span class="ud">Ligesom nu Verdensskjæbnen er fremstillet her som et Eventyr,
                    saaledes skulde i Romanen Menneskeskjæbnen fremstilles som en romanagtig,
                    tilsidst i Eventyr overgaaende Begivenhed. Saa dunkel, saa allegorisk som denne
                    Roman er, beroer det i den, som har Værd, dog derpaa, at den saa fuldt som
                    ethvert andet levende Digterværk er oplevet. Forherligelsen af den gamle
                    Mestersanger skulde gaae ud paa en Forgudelse af Poesien; men denne Apotheoses
                    Helt er Hardenberg selv. Heinrich, der fødes til Digter, lever et stille Liv i
                    Forældrenes Hus i Eisenach, som Hardenberg i sit Fædrenehjem.</span> En Drøm,
                der synes […] (1873:259)</p>
            <p>
                <strong>></strong>
            </p>
            <p>[…] Priesterin der Herzen.</p>
            <p>Sophie <span class="ind">indtager samme Plads i denne forstandstørre Allegori som
                    Beatrice i Dantes berømte Digtning.</span></p>
            <p><span class="ind">Selve Romanens Forherligelse af en gammel Mestersanger og
                    derigjennem af Poesien er kun en Omskrivning af Hardenbergs egne Skjæbner og
                    Bestræbelser. Heinrich v. Ofterdingens stille Barndomshjem minder om Hardenbergs
                    eget.</span> En Drøm, der synes […] (1891:317-318)</p>
        </div>

        <div id="hs2_0060">
            <h1>Omarbejdelse</h1>
            <h2>Om Novalis' »Heinrich von Ofterdingen«, 1802</h2>
            <p>[…] blaa Blomst hans <span class="ud">Kjærligheds Maal. Nu træder han ud i Verden.
                    Med Moderen og i Selskab med Kjøbmænd drager han til sin Bedstefader paa mødrene
                    Side i Augsburg. Mange brogede Livsbilleder træde ham imøde paa Veien; de ere
                    bestemte til i Forening med hans Ledsageres Fortællinger at udvide hans
                    Synskreds og udvikle den Poesi, der slumrer</span> i hans Sjæl […]
                (1873:260)</p>
            <p>
                <strong>></strong>
            </p>
            <p>[…] blaa Blomst hans <span class="ind">Maal.</span></p>
            <p><span class="ind">Heinrich rejser med sin Moder og sammen med nogle Kjøbmænd til
                    Augsburg for at lære Verden at kjende. Dels Rejsehændelserne, dels hans
                    Rejsekammeraters Fortællinger berige ham med Indtryk og befrugte de Spirer til
                    digterisk Frembringen, der findes</span> i hans Sjæl […] (1891:318)</p>
        </div>

        <div id="hs2_0061">
            <h1>Omarbejdelse</h1>
            <h2>Om Novalis' »Heinrich von Ofterdingen«, 1802, og Victor Hugos »La Captive«,
                1829</h2>
            <p>[…] østerlandsk Kvinde, <span class="ud">der erindrer ham om den krigerske Modsætning
                    imellem Vesten og Østen, som den da i Middelalderen bevægede Tiden. Det er
                    interessant at sammenligne denne Kvindes inderlige Sang med Victor Hugos
                    brillante Digt »La captive« i »Les Orientales«. Sujettet</span> er beslægtet […]
                (1873:260-261)</p>
            <p>
                <strong>></strong>
            </p>
            <p>[…] østerlandsk Kvinde, <span class="ind">hvis inderlige Klagesang det er ganske
                    lærerigt at sammenligne med den fangne Østerlænderindes Klage »La captive« i
                    Victor Hugos »Les Orientales«. Æmnet</span> er beslægtet […] (1891:319)</p>
        </div>

        <div id="hs2_0062">
            <h1>Omarbejdelse</h1>
            <h2>Om Novalis' »Heinrich von Ofterdingen«, 1802</h2>
            <p>[…] Losung hier.</p>
            <p><span class="ud">Naturens og Historiens Poesi træder Heinrich imøde i en Bjergmands
                    og en Eneboers Skikkelse. I Eneboerens Bog, der svarer til Kullemandens hos
                    Ingemann, er det, han finder sin egen Livsskjæbne optegnet. Endelig ankomme de
                    Reisende til Augsburg, og Heinrichs Bestemmelse synes hurtigt at skulle
                    opfyldes.</span> I Klingsohr […] (1873:261)</p>
            <p>
                <strong>></strong>
            </p>
            <p>[…] Losung hier.</p>
            <p>
                <span class="ind">I en hemmelighedsfuld Eneboers Bog, der er Forbilledet til
                    Kullemandens Bog i Ingemanns »Valdemar Sejer«, finder Heinrich sin egen
                    Livsskjæbne optegnet.</span>
            </p>
            <p><span class="ind">De Rejsende ankomme til Augsburg, og Heinrich lærer her en Digter
                    og en henrivende ung Pige at kjende.</span> I Klingsohr […] (1891:319)</p>
        </div>

        <div id="hs2_0063">
            <h1>Omarbejdelse</h1>
            <h2>Om Novalis' »Heinrich von Ofterdingen«, 1802</h2>
            <p>[…] i ethvert Minut?«</p>
            <p><span class="ud">I Klingsohrs Datter Mathilde træffer Heinrich Gjenstanden for sin
                    elskovsfulde Længsel. Han er tilmode som ved Synet af den blaa Blomst. Han synes
                    at staae ved Maalet, som Novalis, da han havde fundet Sophie v. Kühn. Da drukner
                    den Elskede. I dyb Sorg forlader nu Heinrich Augsburg. En Vision ganske af den
                    Art, som</span> Novalis selv havde […] (1873:262)</p>
            <p>
                <strong>></strong>
            </p>
            <p>[…] i ethvert Minut?«</p>
            <p><span class="ind">Da Heinrich sér Klingsohrs Datter Mathilde, er al hans
                    Elskovslængsel tilfredsstillet. Han er tilmode som ved Drømme-Synet af den blaa
                    Blomst. Da drukner den Elskede. Heinrich mister hende som Novalis selv havde
                    mistet Sophie von Kühn. Ganske nedbrudt forlader han Augsburg. Saa trøster et
                    Syn (som de Syner,</span> Novalis selv havde […] (1891:320)</p>
        </div>

        <div id="hs2_0064">
            <h1>Omarbejdelse</h1>
            <h2>Om Novalis' »Heinrich von Ofterdingen«, 1802</h2>
            <p>[…] de Stemninger, som <span class="ud">Novalis har givet Udtryk i Hymnerne til
                    Natten. Men han dukker op igjen fra de Døde. Et nyt vidunderligt Væsen har
                    sluttet sig til ham. Hun</span> erstatter ham Mathilde […] (1873:262-263)</p>
            <p>
                <strong>></strong>
            </p>
            <p>[…] de Stemninger, som <span class="ind">er udtrykte i Novalis's Hymner til Natten og
                    vender saa fra Aaandeverdenen tilbage til Livet. Han elsker for anden Gang, og
                    et ikke mindre underfuldt Væsen end det, der var Gjenstand for hans første
                    Kjærlighed. Cyane</span> erstatter ham Mathilde […] (1891:321)</p>
        </div>

        <div id="hs2_0065">
            <h1>Omarbejdelse</h1>
            <h2>Om Novalis' »Heinrich von Ofterdingen«, 1802</h2>
            <p>[…] hans anden Elskede<span class="ud">. Denne Dobbeltkjærlighed var som Novalis’s
                    egen kun een. Alle Tids- og Livsforskjelle ophæves nu i hans Gemyts Enhed.
                    Gemyttets,</span> Kjærlighedens og den […] (1873:263)</p>
            <p>
                <strong>></strong>
            </p>
            <p>[…] hans anden Elskede<span class="ind"> - ganske som Julie i Novalis's eget Liv blev
                    opfattet som den gjenfødte Sophie. Og nu bliver »Gemyttets Fest« højtideligholdt
                    som</span> Kjærlighedens og den […] (1891:321))</p>
        </div>

        <div id="hs2_0066">
            <h1>Omarbejdelse</h1>
            <h2>***</h2>
            <p>[…] i noget Gemyt.« <span class="ud">Her synes mig Grundvildfarelsen at stikke.
                    Altsaa ikke for Livet og dets Bedrifter er Poesien et Udtryk, nei Livets
                    Bedrifter have til Udgangspunkt Poesien. Den skaber Liv. Lad det gjælde om megen
                    Poesi</span>, men er der […] (1873:266)</p>
            <p>
                <strong>></strong>
            </p>
            <p>[…] noget Gemyt.«</p>
            <p><span class="ind">Grundvildfarelsen lod sig ikke formulere skarpere. Ikke for Livet
                    og dets Bedrifter er Poesien efter denne Anskuelse et Udtryk, nej Liv og Daad
                    har Poesien til Udgangspunkt. Den skaber Liv. Upaatvivleligt gives der Poesi, om
                    hvilken dette kan være sandt</span>, men er der […] (1891:324)</p>
        </div>

        <div id="hs2_0067">
            <h1>Omarbejdelse</h1>
            <h2>***</h2>
            <p>[…] til det <span class="ud">høieste Sværmeri. Lad mig for at gjøre Dem bekjendt med
                    Noget af det Skjønneste, han har frembragt, give Dem Exempler paa begge
                    Dele.</span></p>
            <p><span class="ud">Hvor nydelig er ikke</span> i Romanen den Sang […] (1873:266)</p>
            <p>
                <strong>></strong>
            </p>
            <p>[…] til det <span class="ind">højeste Sværmeri. Det Skjønneste, han har frembragt, er
                    rimeligvis et Digt om unge Pigers sanselige Attraa og et andet om unge Mænds
                    Længsel mod hinanden i ungdommeligt Venskabs Sværmeri.</span></p>
            <p><span class="ind">Henrivende er</span> i Romanen den Sang […] (1891:324)</p>
        </div>

        <div id="hs2_0068">
            <h1>Tilføjelse</h1>
            <h2>Om Schack Staffeldt</h2>
            <p>[…] Romantikerne skildre.</p>
            <p>
                <span class="ind">Neppe en af de egentligt tyske Romantikere er den romantiske
                    Længsels Digter som den tyskfødte, dansk digtende Schack Staffeldt. Men hos ham
                    er Længselen ikke fremstillet, som satte den ogsaa udadtil Mennesket i Uro. Den
                    er hos ham for dyb til at kunne tilfredsstilles ved nogen Forflytning i Rummet.
                    Hos en hel Række af de senere Romantikere derimod træder Længselen frem som den
                    urolige Attraa, der driver Mennesket fra Sted til Sted.</span>
            </p>
            <p>Mest typisk synes […] (1873:270 / 1891:329)</p>
        </div>

        <div id="hs2_0069">
            <h1>Omarbejdelse</h1>
            <h2>Om Joseph Freiherr von Eichendorff</h2>
            <p>[…] yngre Forfatter, Joseph, <span class="ud">Freiherr v. Eichendorff, Discipel af
                    Tieck, en af Romantikernes Ultra, et fromt, elskværdigt Gemyt. Eichendorff var
                    Østerriger af Nationalitet, sydtydsk af Temperament, katholsk fra Fødselen af,
                    og ender med, fra sit ultramontane Standpunkt at gaae løs paa den hele tidligere
                    tydske Poesi som irreligiøs. Han seer</span> med Ringeagt ned […] (1873:271)</p>
            <p>
                <strong>></strong>
            </p>
            <p>[…] yngre Forfatter, Joseph, <span class="ind">Friherre von Eichendorff, Discipel af
                    Tieck, en Ultra-Romantiker med et fromt, elskværdigt Sind.</span></p>
            <div class="ind">
                <p>Eichendorff blev født 1788 i det øvre Schlesien som Søn af en højadelig Familie.
                    Hans første Opdragelse blev, da Slægten var katholsk, ledet af en katholsk
                    Gejstlig. Ved Universitetet i Halle, ved hvilket han laa fra 1805 for at studere
                    Jus, hørte han blandt andre Professorer Schleiermacher og Steffens, af hvilke
                    især den sidste tiltrak ham stærkt. Her gjorde han ogsaa det første Bekjendtskab
                    med de romantiske Digtninge, og Novalis aabnede ham en ny, anelsesrig
                    Drømmeverden. Strax i sine første Ferier besøgte han i Wandsbeck den gamle
                    Claudius, hvem han fra sine Drengeaar af nærede en lidenskabelig Kjærlighed til,
                    fordi Claudius's Blad »Wandsbecker Bote« i den Tid, da han af sin Hovmester blev
                    plaget med Børnebøger i Oplysningstidens Stil, havde været hans bedste Trøst.
                    Noget af Claudius's milde Lune findes ogsaa i Eichendorffs Poesi.</p>
                <p>1807 drog han til Heidelberg, gjorde Bekjendtskab med de der levende Romantikere,
                    blandt hvilke Arnim, Brentano og Görres var de mest fremragende, og blev
                    Medarbejder saavel paa Udgaven af Folkeviserne i »Des Knaben Wunderhorn« som paa
                    Görres' Skrift om Folkebøgerne. 1809 traf han i Berlin igjen sammen med Arnim og
                    Brentano; han blev her ogsaa bekjendt med Adam Mïller, der gjorde et ikke ringe
                    Indtryk paa ham, og blev desuden stærkt greben af Fichtes Forelæsninger.</p>
                <p>Da der ikke viste sig Udsigter for ham i det daværende Preussen, gik han i 1810
                    til Wien for at træde ind i østerrigsk Statstjeneste, omgikkes med Friedrich
                    Schlegel, sluttede et hjerteligt Venskab med dennes Stedsøn, Maleren Philip
                    Veit, og skrev sin første altfor romantiske Roman »Ahnung und Gegenwart«, der er
                    blot Fantasteri og Lyrik. Men allerede her vilde han, som i sine senere
                    Frembringelser, stille »Menneskets indre Sundhed og Friskhed, dets inderlige
                    Samstemmen med Naturen i Skove, Strømme og Bjerge, i lysende Morgener og
                    drømmeriske Stjernenætter i Modsætning til den store Verdens tomme Fornøjelser
                    og Tidsalderens affekterede Snerperi eller virkelige Fordærvethed«. Her, som i
                    alle hans Arbejder, er det Eventyrlige fremherskende. Saasnart han forlader det
                    lystige romantiske Flakkelivs Omraade, staar han i Fare for at forfalde til det
                    Spøgelseagtige og Græsselige.</p>
                <p>Hans Hensigt at gaa i østerrigsk Tjeneste blev forpurret ved den Beslutning, han
                    fattede, at deltage i Krigen mod Napoleon. Han traadte ind i det Lützowske
                    Frikorps og blev indlemmet i en Landeværnsbataillon. Neppe havde han faaet sin
                    Afsked, før han efter Napoleons Tilbagekomst fra Elba atter meldte sig til
                    Krigstjeneste og han rykkede med de tyske Tropper ind i Paris. Da han senere fik
                    Ansættelse i det preussiske Kultusministerium, udviklede han sig til en
                    samvittighedsfuld og dygtig Embedsmand, indtil en Konflikt mellem Regjeringen og
                    de katholske Biskopper (1840) bragte ham som overbevist Katholik i et spændt
                    Forhold til Ministeren. Man gav ham ikke strax den Afsked, han søgte om, men
                    overdrog ham Affattelsen af en Betænkning om Istandsættelsen af Slottet
                    Marienburg.</p>
            </div>
            <p><span class="ind">Han studerede bl. A. Spansk, oversatte flere »Autos sacramentales«
                    af Calderon og nærmede sig under disse Studier stedse mere de ultramontane
                    Førere. I sine senere Leveaar behandlede han Tysklands nyere Litteraturhistorie
                    i katholsk Aand. Han fremstillede især den romantiske Skole og dens
                    katholiserende Tendenser saaledes som var disse Tendenser det Betydeligste og
                    Sandeste ved Skolen og skildrede enkelte af Førernes Omslag med Hensyn til disse
                    Bestræbelser som et Frafald fra Sandheden og overhovedet som et Tegn paa
                    litterært Forfald. Han saa</span> med Ringeagt ned […] (1891:329-331)</p>
        </div>

        <div id="hs2_0070">
            <h1>Udeladelse</h1>
            <h2>***</h2>
            <p>[…] af Betydenhed vare Jøder«. <span class="ud">Dette gjælder som bekjendt næsten kun
                    for Tydsklands Vedkommende, hvor Heine, Börne og Herwegh, Lassalle og Karl Marx
                    ganske vist ikke have været forsigtige i Valget af deres Forældre. </span>Og et
                andet Sted […] (1873:277 / 1891:338)</p>
            <!-- punktummet efter "Jøder" står forskelligt i 1.- og 2.-udgaven; strengt taget en omarbejdelse, men det virker lidt tosset, så vi kalder det en udeladelse! -->
        </div>

        <div id="hs2_0071">
            <h1>Omarbejdelse</h1>
            <h2>Om ønskets rolle i den romantiske tankegang</h2>
            <p>[…] sit Liv herpaa<span class="ud"> og ikke heller sin Poesi. Det er</span> sandt, at
                vi […] (1873:281)</p>
            <p>
                <strong>></strong>
            </p>
            <p>[…] sit Liv herpaa.</p>
            <div class="ind">
                <p>Længselen avler det afmægtige Ønske, og Romantiken er Ønskets Poesi. Det
                    romantiske Ønske er saa genialt, at dets Opfyldelse er givet i den romantiske
                    Verden. Hvad Ønsket lover, det holder Livet. Den ægte romantiske Helt kommer
                    sovende til Lykken. Denne Poesi vækker derfor hos den naive Læser Forestillingen
                    om en Verden, hvor Alt lykkes den, der kun længes rigtig heftigt og ønsker af al
                    Magt, en Verden, hvor alle Hindringer ryddes af Vejen uden Arbejde, uden Indsigt
                    og uden Møje.</p>
            </div>
            <p><span class="ind">Det er evigt sandt, at vi længes. Og det er ikke mindre</span>
                sandt, at vi […] (1891:342)</p>
        </div>

        <div id="hs2_0072">
            <h1>Omarbejdelse</h1>
            <h2>Om digtningens rolle</h2>
            <p>[…] ende som Læge. <span class="ud">Der er intet Andet for: vi maa alle blive Læger,
                    Digteren med</span>. (1873:282)</p>
            <p>
                <strong>></strong>
            </p>
            <p>[…] ende som Læge.</p>
            <p><span class="ind">Og saa lidet som en Livsanskuelse kan grundes paa Længselen, saa
                    lidet en Poesi, der har et Forhold til Livet og der i Tidens Længde kan
                    tilfredsstille. Digtningens Opgave er altid den, i sammentrængt Form at give et
                    Billede af et Folks og en Tidsalders hele Liv. Romantiken har kastet Vrag paa
                    denne Opgave. Den har, som man mest typisk iagttager det hos Novalis i Tyskland,
                    hos Schack Staffeldt i Danmark, sløjfet den hele ydre Virkelighed for ud af
                    Digterens Indre, af hans poetiske Længsel at skabe et poetisk-fllosofisk System.
                    Den fremstiller ikke Menneskeliv i Bredden og Dybden, men nogle aandrige
                    Personers Drømmerier. Sky-Staden fra Aristofanes's »Fugle« med dens
                    Luftkasteller er dens Længsels hellige Stad</span>. (1891:344)</p>
        </div>

        <div id="hs2_0073">
            <h1>Tilføjelse</h1>
            <h2>Hele kapitlet om Arnim og Brentano tilføjes i 2.-udgaven</h2>
            <div class="ind">
                <p>XIV.</p>
                <p>Herders »Stimmen der Volker« fra 1767 havde kun indeholdt tyve tyske Folkeviser;
                    Herder udtalte dog allerede dengang Ønsket om at komme til at opleve Udgivelsen
                    af en stor Samling ældre tyske »Nationalsange«, som han kaldte dem. 1806 udgave
                    L. A. von Arnim og Clemens Brentano det første Bind af »Des Knaben Wunderhorn«,
                    der indeholdt 210 tyske Folkeviser; 1808 blev Værket forøget med endnu to Bind
                    af omtrent samme Omfang. Denne Samling var ikke blot kultnrhistorisk af største
                    Interesse, men gjør desnden Tidsskjel med Hensyn til Udviklingen af den tyske
                    Lyrik og den tyske Digtning i Almindelighed. Her ansloges den Naturtone, der
                    mange Aar igjennem gav den romantiske og efterromantiske Lyrik dens Friskhed og
                    fulde Klang. Selv da hos Heine et rent moderne Indhold afløste det romantiske,
                    blev Rytme og Form og mangen næsten umærkelig Vending i Diktionen stadigt ved at
                    være befrugtet af Folkevisens naive Ynde. Den tyske Lyriks Overlegenhed over den
                    franske i dette Aarhundrede beror maaske mest paa den Venden sig bort fra alt
                    blot Rhetorisk, som skyldes Paavirkningen fra »Des Knaben Wunderhorn«.</p>
                <p>Mødtes nu end de to Udgivere af denne store Samling i deres Kjærlighed til den
                    gamle Folkepoesi og i deres Maade at gjengive Versene paa, uden diplomatisk
                    Nøjagtighed, i let moderniseret Skikkelse og omhyggeligt rensede for alt Raat
                    eller blot vel Djærvt, og var de end begge helt og holdent Romantikere i deres
                    Grundsyn, saa var de dog som Karakterer af helt forskjellig Art.</p>
                <p>Ludwig Achim von Arnim var født 1781 i Berlin, syslede i Göttingen med
                    Naturvidenskaberne og gjorde saa en Rejse igjennem Tyskland for at studere
                    Landet og Menneskene og samle Folkeviser. Senere boede han en Tid lang i
                    Heidelberg, hvor han traf sammen med Clemens Brentano og Görres. I Forening med
                    dem udgav han i 1808 Einsiedlerzeitnng, til hvilket litterære Organ ogsaa Tieck,
                    Uhland, Hölderlin og Jakob Grimm leverede Bidrag, og han fortsatte senere Bladet
                    under Titlen »TröstEinsamkeit«.</p>
                <p>1811 giftede han sig med Brentano's Søster, den senere berømte Bettina, og levede
                    nu afvexlende i Berlin og paa sit Gods Wiepersdorf som brandenburgsk
                    Landadelsmand. Han holdt Romantiken ude af sin private Existens. Han var i sit
                    Liv et sundt Menneske, en forstandig Landmand, en ædruelig Protestant [o]g
                    Preusser. Eichendorff har tegnet ham med de Ord: »Mandigt smuk, høj af Væxt,
                    frimodig, fyrig og mild, brav og paalidelig i Et og Alt, trofast mod sine
                    Venner, selv naar disse blev forladte af alle Andre. Arnim var i Virkeligheden,
                    hvad Andre gjerne vilde synes ved middelalderlig Oppudsning: En ridderlig
                    Skikkelse. Eichendorff bemærker derfor om ham, at der altid for Samtiden vedblev
                    at være noget Besynderligt og Fremmedartet ved ham.</p>
                <p>Noget Besynderligt og Fremmedartet maatte der klæbe ved hans Væsen. Thi saa sat
                    og ædruelig, saa rolig og harmonisk som Arnim var i sit Liv, et saa uroligt og
                    blandet Indtryk gjør hvad han digterisk har frembragt. Han selv var af én
                    Støbning, hans Værker er det aldrig.</p>
                <p>Han har foruden nu ulæselige Skuespil efterladt to store Romaner og en Række
                    Noveller, der aflægge rigeligt Vidnesbyrd om Fantasimennesket i ham. Ordet
                    Fantasimenneske passer imidlertid lige saa godt paa Brentano som paa ham. Den
                    første iøjnefaldende Forskjel imellem dem er, at medens Brentano har sin Styrke
                    i det Naivt-Fantastiske, er Fantasteriet hos Arnim uden nogensomhelst
                    Barnlighed, alvorligt selv under dets vildeste Spring. Med al sin Kjærlighed til
                    det Folkelige, med al sin Stræben efter at aabne de Dannedes Øjne for det
                    Barnligtsimple, forblev han ogsaa i sin Digtning Aristokrat, holdt altid paa sin
                    Værdighed, gav sig aldrig hen som Brentano. Naar hans Sangmø bliver gal, saa er
                    Galskaben kold, næsten stiv, ikke som Brentano's hed og lystig.</p>
                <p>Han havde et stort, men stakaandet Talent til plastisk Fremstilling. Det kommer
                    til sin Ret i enkelte, ganske korte Noveller og i endnu kortere Brudstykker af
                    hans store Romaner; men mellem de Beskrivelser og Skikkelser, der er udførte med
                    fuld digterisk Kraft ligger en Masse Fyld: vidtløftige Udskejelser fra Æmnet,
                    indskudte Fortællinger, der have lidet eller intet at gjøre med Hovedsagen,
                    eventyrlige, umulige Træk, mod hvilke selv den mest uudviklede Virkelighedssans
                    maa gjøre Indsigelse. Snart bruger han Folke-Overtroens hele Forraad og
                    behandler det med hellig Alvor - Lérfigurer, der er blevne levende ved Trolddom,
                    en Alrune Rod, der udvikler sig til Feltmarschallen Cornelius Nepos. Snart tyer
                    han til et fuldstændigt Tilbehør af gammeldags Roman-Virkemidler som: eventyrlig
                    Afstamning, Forklædninger, Forsvinden, Gjenfinden af mistede Børn, mærkværdige
                    Sammentræf efter Aartiers Forløb. Endelig anvender han en Masse Romancer,
                    Ballader og Viser, som med meget tarvelig Begrundelse, i Reglen som skrevne af
                    de forekommende Personer, afbryde Handlingen, og let flydende, men lidet
                    melodiøse, som de er, kun fare Læseren forbi for strax at glemmes.</p>
                <p>Hans største Roman om hans Samtid »Armuth, Reichthum, Schuld und Busse der Grafin
                    Dolores. Eine wahre Geschichte zur lehrreichen Unterhaltung armer Fräulein
                    aufgeschrieben« (1810) er som Helhed lige saa slæbende som Titlen er. Ogsaa
                    denne Roman nedstammer fra »Wilhelm Meister«. Den skildrer stærkt
                    forskjelligartede, fornemme og begavede Folks indre Liv under meget afvexlende
                    Kaar. Kun har her, modsat Behandlingen i »Meister«, Alt et blødagtigt og
                    fromladent Præg.</p>
                <p>Romanen aabnes med Skildringen af et paa Grund af Ejerens Fattigdom forfaldent,
                    greveligt Slot. Denne Beskrivelse er gribende og god; den har i den franske
                    Litteratur en Parallel i Udmalingen af »Elendighedens Slot« i Th. Gautiers
                    »Capitaine Fracasse«. Den Vemod, der knytter sig til fordums Pragt og nuværende
                    Forladthed, hviler over dette første Kapitel. Med sikker Haand udkastes saa den
                    fattige Frøken, Grevinde Dolores's noget letsindige og egenkjærlige Karakter.
                    Hun opnaaer at fængsle en fornem og rig ung Mand, Grev Karl, der forelsker sig
                    sværmerisk i hende og gifter sig med hende efter at have overvundet forskjellige
                    ydre og indre Vanskeligheder. I denne Greves Skikkelse er det lykkedes Arnim,
                    maaske for første Gang i den tyske Litteratur, at fremstille nøjagtigt det, som
                    Englænderne mene med Betegnelsen <em>a perfect gentleman</em>, et Begreb, for
                    hvilket andre Folkeslag ikke have noget tilsvarende Udtryk. En
                        <em>Gentleman</em> er en Mand af Ære, mandig, alvorlig, skabt til at befale;
                    desuden er han en god Kristen, samvittighedsfuld, uegennyttig, Beskytter af sine
                    Omgivelser, ikke blot god af Naturanlæg, men moralsk af Princip. I denne
                    Karakter synes Arnim at have legemliggjort noget af det Bedste i hans eget
                    Væsen; desværre har han ikke formaaet at meddele den tilstrækkeligt Liv; der
                    ligger en Drømmetaage om denne Mand, der lever i de fineste Følelser,
                    uafladeligt skriver Vers og stedse taler et romantisk beaandet Sprog.</p>
                <p>Romanens Vendepunkt er den unge Grevindes Forførelse. Hun besnæres af en spansk
                    Hertug, der under et falsk Navn og med en urigtig Titel faar Indpas i Huset og
                    som ikke blot højligt smigrer hendes Forfængelighed, men ved Mesmersk Magnetisme
                    bringer hende under sin Indflydelse og med kun altfor romantisk Mystik indbilder
                    hende, at han staar i hemmelighedsfuld Forbindelse med højere, ja med
                    guddommelige Magter. Det er, som havde Arnim ved Udførelsen af denne Skikkelse
                    tænkt paa Zacharias Werner som Model. Man finder hos ham nøjagtigt samme
                    Blanding af fræk Lystenhed og fromladent Hemmelighedskræmmeri, og det er
                    endogsaa sikkert, at der hos Werners Moder udviklede sig den fixe Idé, at hun
                    var Jomfru Maria og hendes Søn Verdens Frelser, hvad der afgiver en interessant
                    Parallel til det følgende Sted. I »Grevinde Dolores« sker Forførelsen
                    saaledes:</p>
                <p>»Markesen saa med et stort Blik i Vejret, hævede sine Hænder og syntes ydmygt at
                    hilse et Væsen over ham. Han sagde noget, men hun hørte ikke hvad det var, og
                    ængstelig spurgte Grevinden ham hvad han saa. Han svarte, at han saa Guds Moder,
                    der trykkede hende ind til ham og som holdt en Krans af Roser over hendes Hoved
                    med de Ord: Følg mig efter! Dolores trykkede sig forskrækket op mod ham, og
                    indbildte sig, at hun blev trykket ind til ham; hun mærkede hans Aande,
                    indbildte sig, det var den guddommelige Aande, og udraabte : »Jeg føler hende,
                    jeg føler hendes Aande, den er hed som Østerland og som en Moders Kjærlighed.« -
                    Da raabte han: »Og jeg er hendes Søn!« og styrtede sig i krampagtig Skjælven hen
                    over Grevinden. Allerede ofte før havde han talt til hende om en underfuld
                    Fornyelse af det hellige Sagn; han syntes bevidstløs, da hun fremstammede
                    Ordene: »Ja, det er Dig, Du Vældigste, Du Helligste, som er blevet skjænket mig
                    iklædt svag, menneskelig Natur!« - »Og Du er min evige Brud,« sukkede han.</p>
                <p>Det synes næsten, som havde Arnim her engang ved Hjælp af opdigtede Figurer
                    villet fremstille sine romantiske Meningsfællers, en Werners eller en
                    Brentano's, mystisk-sanselige Udsvævelser. Han var jo selv næsten den eneste af
                    Gruppen, der trods al digterisk Forkjærlighed for Katholicismen, sit hele Liv
                    igjennem forblev en haardnakket Protestant. Og netop den Art Religiøsitet, der
                    blandede sig ind i hans romantiske Samtidiges Tøjlesløshed, synes Arnim at ville
                    forklare, naar han giver den magnetiserende Forførers Psykologi i følgende Ord:
                    »Vi vilde gjøre Uret i helt at drage denne Hertugens Fromhed i Tvivl, der syntes
                    hans religiøse Frue saa ren. Der var i ham ogsaa et Anlæg til Fromhed, og det
                    var et saadant Anlæg, der havde tiltrukket ham hos Clelia, skjøndt rigtignok
                    ikke længe … siden hjemfaldt han til en overtroisk Frygt. Han havde overlevet
                    sine Laster. Nu var det ikke blot Sans for Fromhed, der drev ham til Siciliens
                    Valfartssteder og til alle anselige Gejstlige; han svindlede sig ind i den
                    Fromhed, der hos hans Hustru var oprigtig. Den blev ham et nyt Pirringsmiddel,
                    hvis Styrke ha[n] imidlertid stedse maatte forøge. Religionen blev ham en ny Art
                    Opium; hans Natur fordrede stedse mere, saa længe indtil han ikke mere kunde
                    fordre noget. (Grevinde Dolores II 136 ff.).</p>
                <p>Og som Arnim i denne Roman med Fasthed tugter Udskejelserne indenfor den
                    romantiske Kreds, saaledes snærter han ogsaa med skarpt Vid en Modstander af
                    Romantikerne, Jens Baggesen. Denne havde netop i Heidelberg, hvor han maa være
                    truffet sammen med Arnim, skrevet en Række satiriske Sonetter mod de romantiske
                    Digtere, »Litteratur-Sansculotterne paa det tyske Parnas«, som han kaldte dem.
                    Han udgav disse Sonetter samme Aar, i hvilket »Dolores« udkom, under denne
                    Titel: »Der Karfunkel- oder Klingklingel-Almanach, ein Taschenbuch für
                    vollendete Romantiker und angehende Mystiker auf das Jahr der Gnade 1810.«</p>
                <p>Utvivlsomt er det mindre Baggesens Vers end det Holdningsløse i hans
                    Personlighed, som har ægget Arnim til Spot. Denne Fjende af Romantikerne bar sig
                    jo i sit Liv planløsere og lunefuldere ad end nogen Romantiker; det Sære og
                    Selsomme i hans Optræden maatte interessere Arnim, der følte sig draget til Alt,
                    hvad der var selsomt og usandsynligt.</p>
                <p>Digteren Waller holder i Arnims Roman sit Indtog paa en højst pudsig Maade. Han
                    rejser tilfods, idet han fører en Hest ved Tøjlen, paa hvilken hans Kone sidder,
                    indpakket i Puder; hans to Sønner ride ved Siden af paa to store langhornede
                    Gedebukke. Om ham selv siges det, at »hans meget udarbejdede, foldede,
                    solbrændte, haarrige Ansigt røbede megen Aand.« Kun Ordet »haarrig«, som er
                    føjet til for at dække en Smule over Brugen af Modellen, passer ikke paa
                    Baggesens skjægløse Ydre, ellers er alle Betegnelserne træffende nok. Som
                    Wallers Maner bliver det fremstilt »at tage det Alvorlige spøgefuldt, det
                    Spøgefulde alvorligt og bringe i Forvirring ved Besynderligheder«. Han har,
                    siger han, giftet sig, for ikke at gjøre sin Kone ulykkelig; hun har iøvrigt
                    altid været ham fatal. Han rejser en Æreport foran Husdøren, da han venter sin
                    Kone, anbringer poetiske Indskrifter paa den, river saa, da hun bliver forsinket
                    paa Rejsen, Æreporten ned, og modtager hende med heftige Bebrejdelser. Waller
                    har, ligesom Baggesen, en Landejendom, forstaar sig imidlertid, saa lidt som
                    han, paa Landvæsen; da hans Kone trods den bedste Vilje heller ikke forstaar sig
                    det ringeste derpaa, maa han gaa fra Gaarden og drage ind til Byen. Derover
                    »jubler hele hans Hjerte«. Han sværger sin Kone til, at han nu vil blive rigtigt
                    flittig; men Intet lykkes for ham. Han beskriver sin Ulykke i følgende Ord: »Saa
                    vækkede hun mig altid tidligt om Morgenen, havde allerede lagt i i mit Værelse
                    og kogt Kaffe til mig og der skulde jeg nu arbejde; det var til at falde i Søvn
                    over.« Da Greven erkyndiger sig om han virkelig lider Nød og tilbyder ham sin
                    Hjælp, forsikrer Waller ham ganske i Baggesens Aand om at »han lever ret godt af
                    sin Forfattervirksomhed og sin Gjæld, ogsaa gjerne vil lægge Beslag paa hans
                    Velvilje«. Hans Evne til Underholdning viser Amim Retfærdighed. Det hedder om
                    ham, at han paa én Aften gav et Forraad af Indfald og Historier til Pris, som
                    ellers hos ham kunde holde ud i Maaneder. Meget fint og træffende er det Træk,
                    at Waller ikke kan lade være med selv at prise den skjønne, afvejede Takt i sine
                    Hexametre og roser sig af at Voss længst har skjænket ham sin ubetingede
                    Anerkjendelse derfor. Som bekjendt var Baggesen gammeldags nok i sin Smag til,
                    selv i det korte Tidsrum, hvor han beundrede og forherligede Goethe, at sætte
                    Voss som Versekunstner over ham, og som Digter i de antike Versemaal dannede han
                    sig ganske efter Voss. Aldeles afluret Baggesen er Wallers Vending, at »i Kraft
                    af tredsindstyve destillerede Æggesnapse« er han kommen under Vejr med Fiffet
                    ved de Voss'ske Hexametre; en af Baggesens Yndlingstalemaader (anvendt i
                    Labyrinthen), var jo denne »paa utallige destillerte Æggesopkeners udtrykkelige
                    Befaling«.</p>
                <p>Skarp og vittig er trods sin Karikeren Skildringen af hvorledes Waller om Natten
                    finder sin syge Hustru død, forsøger at vække hende til Live, og: da det ikke
                    lykkes, i et forunderligt Raseri strækker sig ud ved hendes Side paa Sengen.
                    Saaledes liggende udbryder han i de skjønneste Elegier over den Afdøde og
                    tillader pludseligt hvad han før paa ingen Maade vilde tilstede, nemlig at det
                    afsjælede Legeme bliver lagt ind i et andet Værelse. Her modtager han Besøg af
                    en Præst og tre smukke Piger fra Landet, Døtre af en meget rig Amtmand der i
                    Nærheden, der staaende omkring ham med taarefulde Øjne høre paa hans Sværmerier.
                    Han hilser dem paa Vers som de tre Gratier, der er komne for at trøste ham for
                    Tabet af den Elskede, skildrer dem sin tabte Lykke, beskriver dem sin fremtidige
                    Ensomhed og sine forladte Børns sørgelige Stilling; saa troer han pludselig at
                    høre sin Hustrus Stemme og gjentager gysende hendes enkelte, afbrudte Ord, der
                    byde ham at gribe den smukkeste af de tre unge Pigers Haand og stikke sin
                    Vielsesring paa hendes Finger. Han føler sig, siger han, overbevist om, at hun
                    kan og vil trøste ham ; han udmaler hende et henrivende Kunstnerliv. Da han
                    imidlertid faar en Kurv, taber han aldeles ikke Fatningen, men siger smilende,
                    at det Hele kun har været et skjønt, mildt Sansebedrag.</p>
                <p>Tydeligt nok ligger her Baggesens ustadige Væsen i Kjærlighedssager til Grund; af
                    det uroligt Elskovssyge i hans Naturel med de pludselige, tilsyneladende
                    ubegrundede Omslag i hans Stemningsliv, som det afstedkom, er der her skabt en
                    lystig og dristigt tegnet Karikatur. Arnims Stræben er imidlertid afgjort rettet
                    paa at fremhæve saadanne typiske Træk, der kunde anskueliggjøre det Vilkaarlige
                    og Flanede i et helt Slægtleds Følelsesliv og give det til Pris for
                    Latteren.</p>
                <p>Hans syv Aar senere udgivne, iøvrigt ufuldendte, historiske Roman »Die
                    Kronenwächter« (1817) har, som den tidligere, nogle Skikkelser, der fremtræde
                    med stor Fylde og Skarphed, men ved Siden deraf altfor meget Romanagtigt i dette
                    Ords slette Forstand, altfor meget ubehersket Stof af mystisk og lyrisk Art I
                    Romanens Baggrund rager mangekantet hint hemmelighedsfulde, fortryllede Slot i
                    Vejret, hvis syv Taarne er fuldstændigt gjennemsigtige; de synes byggede af
                    Glasstykker, thi ethvert af dem kaster en broget Regnbue paa sorte Klipper, ja
                    paa en fjerntstaaende sort Flaske. I dette Slot have Kronevogterne, der værne om
                    Hohenstaufernes Krone, deres lønlige Tilflugtssted og herfra gaa de handlende og
                    hævnende ud i Livet. Dog denne mystiske Baggrund er ikke Hovedsagen. Hvad man
                    bevarer i sin Erindring af Romanen, det er nogle Hovedfigurer, der er hensatte
                    med en djærv Kraft, som i tysk Litteratur sidenhen maaske kun er naaet af
                    Gottfried Keller i hans historiske Noveller.</p>
                <p>Der er f. Ex. Heltens Plejemoder, Fru Hildegard, om hvem det strax i Begyndelsen
                    af Romanen saa morsomt hedder: »Den nye Taarnvægter Martin har idag giftet sig
                    med den forriges Enke, fordi hun deroppe i Taarnet er bleven for svær til at
                    kunne komme ned ad den snevre Vindeltrappe. Vi kan. dog sandelig ikke for Konens
                    Skyld lade Taarnet bryde ned, og saa maatte hun da bekvemme sig til
                    Giftermaalet; ellers havde hun hellere taget vor Skriver Berthold. Pastoren har
                    maattet splidse dem sammen deroppe.« Det, der her bliver sagt om Enkens Fedme,
                    er ikke sandt, men derfor er det som Indledning til Bogen ikke mindre
                    originalt.</p>
                <p>Handlingen foregaar i Luthers Dage, og Luther forekommer som Baggrundsfigur. Paa
                    det Sted, hvor han optræder, hedder det med en hos Romantikerne sjælden Varme om
                    ham: »Som et Bjerg udsender Vandstrømme mod Øst og Vest, saaledes forenede denne
                    Mand Modsætninger, der ellers aldrig findes sammen: Ydmyghed og Stolthed,
                    Bevidsthed om den Bane, han slog ind paa, og villig Agten paa Andres Raad, klar
                    Forstand og blind Tro.«</p>
                <p>Livligt indgriber i Handlingen Dr. Faust, Folkebøgernes Faust, den berømte Læge
                    og Alchymist, med svært, ildrødt Ansigt, hvidblond Haar og skaldet Isse, med
                    røde Pludderhoser og ti Æreskjæder. Han er halvt et Geni, halvt en Charlatan og
                    optræder her som Udøver af Underkure.</p>
                <p>Den finest udførte Figur er en Kvindeskikkelse, Heltens Forlovede, Anna
                    Zähringer, Datter af hans Ungdomselskede Apollonia; hun er den høje tyske Jomfru
                    med kraftig Væxt og ædel Gang, men har tillige den sanselige Tiltrækningskraft,
                    som Gottfried Keller forstaar at meddele sine unge Kvinder.</p>
                <p>Ogsaa her svarer Helten, Borgermesteren Berthold, til Arnims personlige Ideal.
                    Han er en Ætling af adelige Stamfædre, men opvoxet i smaa Kaar, derfor simpel og
                    jævn i al sin Gjøren og Laden, et godt, bravt, stille Menneske, men samtidigt i
                    ingen Henseende horgerligt sindet, helt og holdent Adelsmanden, der længes efter
                    Rustninger og Turneringer og der uden nogen Forskole eller Forberedelse vinder
                    Prisen i det første Dystløb, hvori han deltager.</p>
                <p>Naturligvis fattes der ikke mystiske Træk. Kunde Arnim end ikke frigjøre sig for
                    dem i sin moderne Roman, hvor f. Ex. en Landsbypræst har den Evne, med et eneste
                    Blik at kunne bringe Koner, der ikke have kunnet faa Børn, i velsignede
                    Omstændigheder - saa forekomme slige Træk i denne Fortælling, som bevæger sig i
                    fjerne Tider, endnu meget hyppigere og langt mere forstyrrende. Berthold er f.
                    Ex. bleven helbredet af Faust ved at faa Blod fra en meget blodrig Dreng
                    overført i sine Aarer. Men det er ham bestandig som om hin Anton derved havde
                    erhvervet sig en Slags Ret til hans Elskede, og virkeligt føler ogsaa Anton sig
                    strax hemmelighedsfuldt draget til Anna.</p>
                <p>Romanen falder, som alle Arnims vidtløftigere Forsøg, fra hinanden i Brokker,
                    skjøndt dette Stykværk har digterisk Værdi. Kun i de ganske smaa Noveller er det
                    lykkedes Arnim at udføre noget Helt. Han har i »Philander« behændigt og
                    smagfuldt fornyet Moscherosch's Stil fra Trediveaarskrigens Tid. Han har i
                    »Fürst Ganzgott und Sanger Halbgott« humoristisk begrundet det hos Romantikerne
                    saa yndede Motiv, Dobbeltgjængeri, ved stærk Lighed mellem Halvbrødre, der ikke
                    kjende hinanden, og deraf formet en let Satire over Smaahoffers Stivhed og
                    Tvangsformer. Endelig har han i den fine Novelle »Der tolle Invalide auf dem
                    Fort Ratonneau« leveret sit bedste og tillige for hans Personlighed mest
                    betegnende Arbejde. Denne Novelle opviser alt det Ualmindelige og Uhørte, som er
                    ejendommeligt for Arnims Æmner, uden derfor paa noget Punkt at gaa udenfor det
                    Muliges Grænse. Og den har en Kjærne af rørende Menneskelighed.</p>
                <p>Begyndelsen er saa fantastisk, saa lunefuldt barok som næsten altid hos Arnim:
                    Den gamle Kommandant i Marseille, Grev Durande, sidder om Aftenen ved sin Kamin,
                    skyder med sit Træben Olietræsgrene ind i Flammerne, og drømmer ved den
                    knitrende Ild om Konstruktionen af nye Arter Fyrværkeri, da han pludseligt
                    bemærker, at hans Træben er kommet i Brand. Da han raaber paa Hjælp, forsøger en
                    fremmed Kone, der netop er traadt ind i Værelset, at slukke Ilden med sit
                    Forklæde; Træbenets Gløden sætter ogsaa Forklædet i lys Lue, og først da Folk
                    fra Gaden af styrte ind med Vandspande, blive de begge to frelste. Konen var
                    kommen for at afgive et Bønskrift for hendes Mand, der efter et Saar i Hovedet
                    er bleven højst besynderlig og sær. Han er ellers den braveste og dygtigste
                    Sergeant, men til sine Tider som gal og aldeles uomgjængelig. Dels af
                    Medlidenhed dels af Interesse overdrager Kommandanten ham Overbefalingen over et
                    Fort, der kun behøver en Besætning af to Mand, og hvor Sergeanten derfor ikke
                    løber stor Fare for at komme i Uenighed med sine Omgivelser.</p>
                <p>Neppe er dog hans Indtog i Fortet sket, før han faar et Anfald af fnysende
                    Galskab, forjager sin gode Kone, nægter de to Soldater, som skulle lyde ham, at
                    maatte komme ind, erklærer Kommandanten Krig, og fra den høje, utilgjængelige
                    Klipperede aabner en Ild med Flinte- og Kanonkugler mod Marseille. Tre Dage
                    igjennem holder han hele Byen i Skræk; allerede er Forberedelserne til et
                    nødvendigt Stormløb mod Fortet trufne trods den sikre Udsigt til at sætte ikke
                    faa Menneskeliv til og trods Faren for at den Gale skal sprænge Krudttaarnet i
                    Luften - da hans kjække Kone, som elsker ham, hvor syg og gal han end er,
                    tilbyder alene at bestige Fortet og afvæbne sin Mand. Han fyrer, men hun gaar
                    uforsagt, ledet af sin Kjærlighed, op ad den snevre Klippevæg, ved hvis Ende to
                    med Kardætsker ladede Kanoner oppebie hende. Under den heftige Sindsbevægelse,
                    som griber den Gale, gaar hans gamle Saar i Hovedet nu op paany, han vakler sin
                    Kone imøde - han og hun og Byen er reddede.</p>
                <p>Er nu end denne lille Historie noget skjæmmet ved Indførelsen af overnaturlige
                    Magter - en urimelig Forbandelse fra Svigermoderens Side har foraarsaget al
                    Ulykken - saa er det Heles simple Mening dog en Forherligelse af den stærke og
                    smukke Kjærlighed, der i sin Almagt uddriver selv Djævelen.</p>
                <p>Ogsaa den humane Medfølelse med Menigmand, der klæder den aristokratiske
                    Romantiker godt, fremtræder her som i andre Fortællinger af Arnim. Det er den
                    samme Forkjærlighed for dem, der er enfoldige af Hjerte, som gav sig Udtryk i
                    hans Samlen af Folkeviserne og som i »Dolores« giver sig tilkjende i disse Ord
                    af Helten: »Jeg sværger Dig til, at ofte, naar jeg for nogle usle Linjer, der
                    indeholdt en ganske overflødig Formalitet, matte betale et Par Thaler, følte jeg
                    en rasende Lyst til at slaa Tænderne ind paa Justitsembedsmanden med Blækhuset.
                    Hvert Øjeblik var jeg forberedt paa, at en Lynstraale vilde fare ned fra Himlen
                    og brænde hele hans Dokumentsmøreri op. Naar jeg føler det saaledes, hvor meget
                    skarpere smerter da ikke en saadan Udgift de Fattige, der maaske maa arbejde en
                    hel Uge fra Morgen til sildig Aften for at skrabe de Penge sammen.« Hermed
                    stemmer hans Bemærkning i Afhandlingen »Om Folkeviser«, at Folket er kommet til
                    »at betragte Lovene som en Stormvind eller en anden umenneskelig Magt, overfor
                    hvilken man maa væbne sig eller krybe i Skjul eller fortvivle«.</p>
                <p>Hans adelige Sindelag bryder sig overalt Vej igjennem hans romantiske
                    Lunespil.</p>
                <p>Ved Siden af ham staar hans Fælle som Samler og Udgiver af de tyske Folkeviser,
                    Clemens Brentano (1778—1842), beslægtet med ham ved sin vilde Husholdning med en
                    rig Fantasi, men ham modsat som ustadig og upaalidelig Person. Brentano er af
                    Naturen mere sprudlende anlagt og smidigere end Arnim; han er en mere glimrende
                    aandelig Fremtoning, der imidlertid ikke som Menneske, kun som psykisk Tilfælde
                    vækker Interesse. Menneskelig Deltagelse indgyder han kun forsaavidt han ikke,
                    saaledes som hans Aandsfrænde Zacharias Werner, overlader sig til sentimental
                    Gemenhed. Han handler aldrig lavt, men han er aldrig i strængeste Forstand
                    sanddru, før han, aandelig sløvet, opgiver enhver Fordring paa at virke som
                    Digter eller overhovedet som Forfatter, og kun lever for sine religiøse
                    Sværmerier. Thi det forholder sig næsten med ham som med Hölderlin, der saa ung
                    ramtes af Vanvid; de sidste femogtyve Aar af hans Liv er gaaede tabt for
                    Poesien.</p>
                <p>Oprindeligt er han blandt Romantikerne Skalken, den ustadige Skjælmsmester og
                    Uglspil, der ikke kan lade være ved egen Skyld at miste de Venner, han vinder,
                    og lige saa lidt lade være, selv at sprænge eller fordærve de Stemninger, han
                    med kyndig Haand fremkalder. Der findes hos ham den ellers hos Romantikerne saa
                    sjældne Evne til Gratie i Kunsten, parret med en vis Inderlighed. Det gik ham
                    som adskillige andre frembringende Aander; med Pennen i Haand blev han dybere,
                    alvorligere og fremfor Alt inderligere end han i Livet var. Derfor virker han
                    ikke sjældent som Kunstner ægte, uden derfor som Menneske at have været
                    sand.</p>
                <p>Som aandelig Personlighed havde han ingen Rygrad. Og da han ikke fandt noget Hold
                    i sig selv, kjendte han overfor Autoritetstroen kun to Væremaader: et Oprør imod
                    den, der overskred alt Maal, og en Underkastelse, der gjorde det samme. Mellem
                    disse Yderligheder svingede hans Væsen, indtil det slog sig til Ro i
                    Underkastelsen.</p>
                <p>Af alle menneskelige Anlæg og Evner havde han, Erkeromantikeren, kun stræbt at
                    udvikle Fantasien. Slaaende sand er den følgende Bekjendelse, der findes i et af
                    hans Breve: »O mit Barn, vi havde ikke næret andet hos os end Fantasien, og den
                    har spist os halvt op til Tak.« Den Art fri Fantasi, der udfolder sig ganske
                    uden Modvægt, er nu kun altfor beslægtet med den frie Løgn, og saaledes var
                    Brentano i sin Ungdom en uforbederlig Løgnhals, hvis største Morskab det var at
                    røre Damerne til Taarer ved Meddelelser om sine ganske opdigtede Kvaler.</p>
                <p>Brentano var den romantiske Skoles <em>enfant perdu</em>. Man kunde ogsaa kalde
                    ham Poesiens fortabte Søn. Som den fortabte Søn i det Nye Testamente var han en
                    stor Ødeland, øste de talrige, gode og vittige Indfald, han fik, de frugtbare
                    Situationer, han opfandt, ud i Digtninge og Afhandlinger uden fast Form og
                    derfor uden Modstandskraft overfor Tiden, der saa hurtigt faar Bugt med alt
                    Formløst. Da han endnu ikke var fyrretyve Aar gammel, havde han lagt sin Aand
                    øde, sat Alt over Styr, og begjærede, som Bibelens sunkne unge Mand, »at fylde
                    sin Bug med Svineføde«, den Svineføde, som kun uvidende og overtroiske Mennesker
                    aad; det vil sige: han lod sig 1817 omvende til Bigotteri, begyndte paany som i
                    sin tidligste Ungdom at gaa til Skrifte, og trak sig Aaret derefter helt tilbage
                    fra Omgang med Mennesker for at tilbringe de sex næste Aar af sit Liv i
                    tilbedende Dyrkelse af den med Christi Saarmærker tegnede Nonne Catharina
                    Emmerich, fra hvis Sygeleje han ikke veg. Han ansaa denne fromme og enfoldige,
                    men nervøst ødelagte og hallucinerede Piges legemlige Skrøbeligheder for lige
                    saa mange underfulde Naadetegn, troede at finde Sporene af alle Forløserens Saar
                    paa hendes Legeme, saa' med ærefrygtsfuld og medlidende Bæven disse Mærker fra
                    Tid til anden bløde, hørte ud af hendes Ord sikre Beviser paa en
                    hemmelighedsfuld, overnaturlig Fjernsynethed og gjengav paa det Omhyggeligste
                    hendes Syner. Han skrev hendes Livs Historie, nedskrev hendes Betragtninger og
                    forfattede efter hendes Meddelelser »Den allersaligste Jomfru Marias Levnet«.
                    Efter hendes Død (1824) vedblev han at være saa godt som udelukkende sysselsat
                    med Udarbejdelsen af de fjorten Bind Manuskript, han paa Grundlag af hendes
                    mundtlige Ytringer havde nedskrevet.</p>
                <p>I høj Grad har i hans Levnetsløb Mefistofeles's Ord af Goethes Faust bekræftet
                    sig:</p>
                <p>Verachte nur Vernunft und Wissenschaft, Des Menschen allerhochste Kraft,<br/>
                    Lass nur in Blend- und Zaubferwerken<br/> Dich von dem LUgengeist
                    bestarken,<br/> So hab' ich dich schon unbedingt.</p>

                <p>Øjenforblændelsen og Trolddomskunsterne skortede det ikke paa i hans Existens og
                    han, som havde begyndt med at spotte Forstandskulturen som flad og gold,
                    forfaldt tilsidst til en Aandløshed, der var endnu langt goldere og fladere end
                    den tommeste Rationalisme. Han var saa lidet en Hykler som den gode Sjæl,
                    Catharina Emmerich, nogensinde var en Bedragerske. Men hans Trang til at finde
                    en fast ydre Støtte for sit vaklende Jeg, der tilmed var knækket og fuldt af
                    Ruelse over en letsindig Ungdom, bragte ham til med al sin Sjæls Sværmeri at
                    klamre sig til Kirkens Mirakelverden, ganske som han tidligere havde klamret sig
                    til en poetisk Eventyr- og Spøgelseverden.</p>
                <p>Han endte i et Slags fromt Vanvid, hvis Sværmen kun af og til blev afbrudt ved
                    hans gamle Lyst til at drive Abespil. Han erklærede f. Ex. at han i sine
                    Tegninger efter Catharina Emmerichs Visioner havde afbildet Apostlene med den
                    mest samvittighedsfulde Troskab, men havde, som Bettina opdagede, ligefuldt ikke
                    kunnet negte sig den Spas at hænge om Halsen paa Apostelen Paulus som Rejsetaske
                    en gammel besynderlig og komisk Tobakspung, som han tidligere havde ejet og om
                    hvilken allehaande lystige Historier var i Omløb iblandt hans Bekjendte.</p>
                <p>Clemens Brentano var paa fædrene Side af italiensk Afstamning. Hans Bedstefader
                    fra Tremezzo ved Comosøen havde i Frankfurt am Main grundet et Handelshus. Paa
                    mødrene Side nedstammede han fra Forfatterinden Sophie Laroche, Wielands
                    Veninde.</p>
                <p>Han saa ud som Mængden forestiller sig en Digter; han var smuk, temmelig bleg og
                    mager og havde sorte Lokker, der hang vildt om Hovedet. Hans Hudfarve var
                    sydlandsk, hans Øjne, der overskyggedes af lange Øjenhaar, var brune og
                    ildfulde; hans Blik var flygtigt. Han sang med en smuk, dyb Stemme gjerne sine
                    egne Sange, idet han ledsagede dem paa Guitarren.</p>
                <p>Efterat man forgjæves havde sat ham i Kjøbmandslære, gik han i 1797 til Jena,
                    hvor han lærte de mest navnkundige Romantikere, Fr. Schlegel, Steffens og andre
                    at kjende, der paa Grund af hans gale Streger og »ofte ondskabsfulde Pralerier
                    og Løgne« ikke sjældent truede ham med Ørefigen og undertiden virkelig gav ham
                    Prygl. Men han kunde ikke lade være med blot af ubehersket Lune at krænke Andre.
                    Da han endnu var ganske ung, forelskede han sig i Jena i en begavet Dame, Sophie
                    Mereau, gift med en Professor der, og oplevede med hende alle Slags Eventyr, af
                    hvilke hans første Arbejde »Godwi eller Moderens Stenbillede. En forvildet
                    Roman« indeholder en Gjenklang. Da i Aaret 1802 Fr. Tieck udførte hans Byste i
                    Marmor, skildrede Fru Mereau Indtrykket i de følgende Linjer, som en sand
                    Forelskelse har indgivet:</p>
                <p> Welch süsses Bild erschuf der Künstler hier?<br/> Von welchem milden
                    Himmelsstrich erzeuget?<br/> Nennt keine Inschrift seinen Namen mir,<br/> Da
                    diese todte Lippe ewig schweiget? </p>
                <p> Nach Hohem loht im Auge die Begier,<br/> Begeistrung auf die Stirne
                    niedersteiget,<br/> Um die, nur von der schönen Locken Zier<br/> Geschmücket,
                    noch kein Lorbeerkranz sich beuget. </p>
                <p> Ein Dichter ist es. Seine Lippen prangen<br/> Von Lieb umwebt, mit wunderselgem
                    Leben,<br/> Die Augen gab' ihm sinnend die Romanze.</p>
                <p> Und schalkhaft wohnt der Scherz auf seinen Wangen;<br/> Den Namen wird der Ruhm
                    ihm einstens geben,<br/> Das Haupt ihm schmiickend mit dem Lorbeerkranze.</p>

                <p>Brentano opnaaede Lykke tidligere end Hæder. 1803 blev han gift med sin Elskede,
                    Sophie Mereau, der var bleven skilt fra sin Mand, og levede nu et Par lykkelige
                    Aar med hende, indtil hun i 1806 døde i Barselseng.</p>

                <p>I Heidelberg udgav han med Arnim »Des Knaben Wunderhorn« og med Görres »Die
                    Geschichte des Uhrmachers BOGS«. Paa egen Haand havde han allerede udgivet en
                    hel Række Digtninge (Ponce de Leon, De lystige Musikanter, En farende Svends
                    Krønike). I Frankfurt indlod han sig paa et Forhold, der danner et særligt
                    tragikomisk Mellemspil i hans paa den Art Tilfælde ikke fattige Liv. Han
                    bortførte en ung Pige, Auguste Busmann, en Niece af Bankier'en Bethmann, der
                    havde fattet en Lidenskab for ham, og bragte hende til Cassel, hvor han giftede
                    sig med hende. Det siges, at han allerede paa Vejen til Kirken havde villet løbe
                    fra hende, men at den energiske Brud holdt ham fast. Faa Dage efter Brylluppet
                    kastede hun sin Vielsesring ud af Vinduet. Hun plejede at sprænge igjennem
                    Gaderne med Fjer i Hatten paa en Hest med et stort rødt Dækken, der flagrede bag
                    ud. Hun skal have plaget sin Mand paa mangfoldige Maader. Blandt de Pinsler, han
                    maatte udstaa, nævnes som en af de værste den, som foranledigedes ved »den
                    Færdigbed, med hvilken hans Kone forstod at slaa Tromme med Fødderne mod Sengens
                    Fod-Ende - en Hvirvel, der regelmæssigt fulgtes af et med Tæernes Negle mod
                    Lagenet udført Pizzicato*) [*) Gödeke: Grundriss z. Gesch. der deutschen
                    Dichtung III erste Abth. 31.]. Det blev ham saa utaaleligt, at han løb bort. Den
                    tapre Dame satte endnu samme Aar Skilsmissen igjennem og giftede sig snart
                    paany.</p>
                <p>Brentano bosatte sig i Berlin og blev snart meget hyldet i Selskabskredse dèr paa
                    Grund af sin Evne til Underholdning, sit vittige Lune og sine raketagtige
                    Indfald. Han skrev der sine Eventyr og de fleste af sine »Romancer om
                    Rosenkransen«. I Böhmen, hvor hans yngre Broder Christian forvaltede
                    Familiegodset Bukowan, digtede han Skuespillet »Prags Grundlæggelse«. Efterat
                    han 1816 var vendt tilbage til Berlin, skrev han den berømte Fortælling
                    »Geschichte vom braven Kasperl und der schönen Nannerl«, videre »Die mehreren
                    Wehmïller« og »Die drei Nüsse«. Her omvendte han sig og levede fra nu af ikke
                    mere for Litteraturen; han udgav overhovedet fra nu af kun Bøger for at afstaa
                    Indtægten til velgjørende Formaal.</p>
                <p>Steffens har sagt om Brentano, at han er den eneste af Romantikerne, der synes
                    rigtigt at vide, at han Ingenting vil. Han har kaldt ham en ironisk legende
                    Kronos, der i ren fantastisk Dialektik tilintetgjør ethvert hestemt Udsagn med
                    det følgende og saaledes fortærer sine egne Børn. Brentano har imidlertid som
                    Lyriker, som Eventyrdigter og som Novellist frembragt Kunstværker af blivende
                    Værd, om end ikke mange.</p>
                <p>Som Digter har han noget Inderligt, Trohjærtet, noget indsmigrende Sødt; han
                    forstaar at fortætte Stemningen, men udsætter sig i Reglen for at udvande og
                    forspilde den ved Gjentagelser, ved Omkvæd eller ved Indblanding af
                    uartikulerede Lyd som »Ru ku ku kuh« og lignende. Næsten alle hans Digte
                    indeholde enkelte fortrinlige Strofer, men næsten allesammen er de ogsaa for
                    lange. Han har af Folkevisen tilegnet sig Bredden. Original er han i Vers som
                    disse af »Dichters Blumenstrauss«:</p>
                <p> Ein verstimmend Fühlgewächschen,<br/> Ein Verlangen abgewandt,<br/> Ein
                    erstarrend Zitterhexchen,<br/> Zuckeflämmchen, nie verbrannt.</p>
                <p> Offnes Räthsel, nie zu lösen,<br/> Steter Wechsel, fest gewöhnt,<br/> Wesen, wie
                    noch keins gewesen,<br/> Leicht versöhnt und schwer verschönt.</p>
                <p>[…]</p>
                <p> Auf dem Kehlchen wiegt das Köpfchen<br/> Blumenglöckchen auf dem Stiel,<br/>
                    Seelchen, selig Thaueatröpfchen<br/> Das hinein vom Himmel fiel.</p>
                <p> Reiner, feiner Nacken! sterben<br/> Möcht in Küssen ich an dir,<br/> Könnt ich
                    nur mein Küssen erben,<br/> Liess ich gem, mein Leben hier.</p>

                <p>Det Let-Maniererede i disse Strofer er overordentlig betegnende for Brentano; han
                    er helt igjennem Manierist, som Lyriker ikke mindre end som Fortæller, men hans
                    Maner gjør sjældent Indtryk af det Affekterede, den afgiver kun Vidnesbyrd om
                    hans Væsens halvt syge Blødhed.</p>
                <p>Simpel og rørende klinger igjennem »Spinderskens Sang« Smerten over den lange
                    Adskillelse fra Sophie Mereau. Digtet begynder:</p>
                <p> Es sang vor langen Jahren<br/> Wohl auch die Nachtigall,<br/> Das war wohl
                    süsser Schall,<br/> Da wir zusammen waren.</p>

                <p>Ich sing und kann nicht weinen,<br/> Und spinne so allein<br/> Den Faden klar und
                    rein,<br/> So lang der Mond wird scheinen.</p>

                <p> Da wir zusammen waren,<br/> Da sang die Nachtigall,<bt/> Nun mahnet mich ihr
                    Schall,<br/> Dass du von mir gefahren.</p>

                <p> So oft der Mond mag scheinen<br/> Gedenk ich dein allein,<br/> Mein Herz ist
                    klar und rein,<br/> Gott wolle uns vereinen.</p>

                <p>Med Rette har man prist Brentano for at han i sin Romance »Loreley« har skabt den
                    Skikkelse, der ved andre Digteres Behandling, især ved Heines berømte Sang er
                    bleven saa levende og folkelig, at man skulde tro, den stammede fra et virkeligt
                    Folkesagn. Med Urette har man (som Grisebach og efter ham Scherer) deri villet
                    se en Forringelse af Heines Ære. Man har kun villet indrømme Heine den større
                    litterære Behændighed, men tillagt Brentano den rigere Opfindelsesevne. Dette er
                    især uretfærdigt af den Grund, at Brentano selv har opnaaet sine skjønneste
                    lyriske Virkninger netop ved Benyttelse og Bearbejdelse af Folkeviser. Man læse
                    f. Ex. Brentano's skjønne Sang: »Es ist ein Schnitter, der heisst Tod«. Digtet
                    findes som »Erntelied« i »Des Knaben "Wunderhorn« og begynder der saaledes:</p>

                <p> Es ist ein Schnitter, der heisst Tod,<br/> Hat Gewalt vom höchsten Gott,<br/>
                    Heut wetzt er das Messer,<br/> Es schneidt schon viel besser.</p>
                <p> Bald wird er drein schneiden,<br/> Wir müssen's nur leiden.<br/> Hüte dich,
                    schön's Blümelein!</p>

                <p>Hos Brentano er Strofen mere tilfilet. Den lyder hos ham:</p>

                <p> Es ist ein Schnitter, der heisst Tod,<br/> Er mäht das Korn, wenn Gott's
                    gebot,<br/> Schon wetzt er die Sense,<br/> Dass schneidend sie glänze;<br/> Bald
                    wird er dich schneiden,<br/> Du musst es nur leiden;<br/> Musst in den
                    Erntekranz hinein,<br/> Hüte dich, schönes Blümelein!</p>

                <p>De følgende Strofer er i deres oprindelige Form ikke blot simplere, men ogsaa
                    smukkere end i Brentano's. Det hedder f. Ex. i den gamle Vise:</p>
                <p> Viel hundert Tausend ungezählt,<br/> Was nur unter die Sichel fällt,<br/> Ihr
                    Rosen, Ihr Liljen,<br/> Euch wird er austilgen.<br/> Auch die Kaiserkronen<br/>
                    Wird er nicht verschonen.<br/> Hüte dich, schönes Blümelein!</p>

                <p>Hos Brentano:</p>

                <p> Viel hunderttausend ohne Zahl,<br/> Ihr sinket durch der Sense Strahl;<br/> Weh'
                    Rosen, weh' Lilien,<br/> Weh' krause Basilien!</p>

                <p> Selbst euch Kaiserkronen<br/> Wird er nicht verschonen.<br/> Ihr müsst zum
                    Erntekranz hinein.<br/> Hüte dich, schönes Blümelein!</p>

                <p>Ved Opregning af forskjellige Plantenavne udspinder han den gamle Kirkesangs sex
                    Strofer til fjorten, som man ikke kommer igjennem uden Aandeløshed. Hans store
                    Digtcyclus »Romancerne om Rosenkransen«, en romantisk Variation af Faust-Æmnet,
                    er rettet mod Kundskabstørsten og Stoltheden af megen Viden. Faustskikkelsen er
                    her forandret til det mefistofelisk onde Princip. Ogsaa i dette Digt, som i
                    Loreley, forbereder Brentano Heinrich Heines Stil. Romancerne er skrevne i
                    firføddede Trochæer, hvis Tonefald og hele Karakter har banet Vejen for Stilen i
                    Heines trochæiske Digtninge, især ved den skjelmske Modsætning mellem lette Vers
                    paa den ene Side, og lærde Navne, vanskeligt juridisk Stof og Brokker af
                    middelalderlige Lønlærdomme paa den anden.</p>
                <p>Som Prosaist havde Brentano med sin »Godwi« begyndt i Lucindes Stil. Bogen gaar i
                    sin første Del ud paa, at den ægte Sædelighed bestaar i frimodig Sanselighed og
                    Usædeligheden i en Tilbagetrængen eller Fornægten af Sanseligheden. Heltinden
                    prædiker med bakkantisk Vildhed Vellystens Evangelium og Had til Ægteskabet som
                    til al Dydstvang. I anden Del spottes paa ægte romantisk Vis selve første Del og
                    de der tegnede Karakterer. Godwi, Helten i første Bind, træder i Baggrunden, og
                    Digteren selv, under Pseudonymet Maria, indtager hans Plads. Vi erfare, at
                    Digteren, kun i den Hensigt at faa Datteren af en af Personerne i første Del til
                    Ægte, har skaffet sig den Brevvexling, af hvilken første Del bestaar. Han haaber
                    ved Udgivelsen af den at vinde sin Elskedes Haand. Da imidlertid første Bind
                    mishager, rejser han med den til Godwi, Hovedpersonen, for at erfare hvad
                    Kjærlighedseventyr denne videre har havt. Godwi læser forbauset sin egen
                    Historie. Med Bogen i Haanden fører han Forfatteren omkring i sin Have og siger,
                    pegende paa en Dam: »Det er den Dam, i hvilken jeg falder Side 266 i første
                    Bind«. Her er da Lidenskabens romantiske <em>Freigeisterei</em> forbundet med
                    den ikke mindre romantiske Ironi og Selvfordobling.</p>
                <p>Den revolutionære Lidenskabelighed slog hos Brentano endnu mere afgjort end hos
                    Friedrich Schlegel om og blev til Afkald paa Fornuften. Omvendelsen havde
                    desuden hos ham som hos Werner Præget af taaredrivende Syndsbevidsthed. Han
                    fortæller i sit »Lebens Umriss der Anna Catharina Emmerich« uden nogensteds
                    endog blot at tænke paa en fysiologisk Forklaring, at hendes Længsel efter den
                    hellige Nadvere var uimodstaaelig, saa hun ofte om Natten følte sig dragen til
                    den, forlod sin Celle og om Morgenen blev funden knælende med udbredte Arme
                    udenfor den lukkede Kirkedør; det falder ham aldrig ind, at hendes Tilstand kan
                    være sygelig, end ikke naar hun, som han selv meddeler, fortalte alle
                    Omstændighederne ved sine Saarmærkers Frembrud saaledes som var det altsammen
                    hændt en anden Klosterdame, der boede ikke langt borte.</p>
                <p>Han har alligevel i det midterste Tidsrum af sit litterære Liv forfattet nogle
                    Prosa-Arbejder, som have lidt mere end litteraturhistorisk Interesse. Saaledes
                    f. Ex. Eventyret »Gockel, Hinkel und Gackeleia«, hvilket han først nedskrev i
                    fast, kortfattet Form, men i sine sidste Leveaar udblødte med Vievand og
                    udvidede stærkt. Eventyret giver en Forestilling om den uudtømmelige Fylde af
                    muntre og barokke Indfald, som maa have givet hans mundtlige Underholdning den
                    store Tiltrækningskraft. Brentano aabenbarer sig her som sand Virtuos i en med
                    Ord og Begreber legende Prosastil, der vel bringer det indbyrdes Fjerneste i
                    Forbindelse, men med forbausende Behændighed altid bliver i Billedet og
                    fastholder Ideforbindelsernes Traad. Hvad der ligger til Grund er ofte kun det
                    løseste Indfald, den tilfældigste Reminiscens (som hint i Brentanos Barndom
                    henkastede Ord af Goethe's Moder: »Dette er ingen Dukke, kun en smuk
                    Kunstfigur«), men det flygtige Motiv er med en Kontrapunktists ubønhørlige
                    kunstneriske Strenghed gjennemført, varieret og beriget hele Stoffet igjennem.
                    Som Prøve paa hans Fremgangsmaade læse man følgende Passus af dette
                    Hønse-Eventyr, i hvilket alle Forestillinger og alle Ord Hundreder af Sider
                    igjennem have undergaaet en Omdannelse, der har tilpasset dem til
                    Hønseverdenen:</p>
                <p>»Franskmændene havde medtaget Slottet saa slemt, at de efterlod det i en ret
                    afskyelig Tilstand. Deres Konge Hanri havde sagt, at enhver Franskmand om
                    Søndagen skulde have en Høne i sin Gryde, og at naar der ikke var nogen, skulde
                    han stikke en Hanefa'er i Gryden og koge sig en Suppe. Det holdt de strengt paa,
                    og saa sig overalt om efter hvordan enhver af dem kunde komme til sin Høne. Da
                    de nu i deres Hjem var blevne færdige med Hønerne, saa gjorde de ikke mange
                    Omstændigheder, naar det gjaldt at plukke Fjær*) [*) Uoversætteligt Ordspil: sie
                    machten nicht viel Federlesens.], men havde en Høne at plukke snart med en,
                    snart med en anden af deres Naboer. De betragtede Landkortet som en Spiseseddel,
                    og hvor der stod noget om Høns, Høne eller Hane, der satte de en Streg med rødt
                    Blæk og gik løs derpaa med Kjøkkenkniv og Bradspid. Saa gik de over Hanebæk,
                    stak Store- og Lille-Høningen i Gryden og kom da ogsaa tilsidst til
                    Hanauer-Land. Da de nu fandt Kykel-Ro, Greven af Hanaus herlige Slot, i Skoven,
                    statuerede de et Exempel og lod den røde Hane slaa Vingerne ud fra Taget.«</p>
                <p>Der gjøres i denne Eventyrstil en saa voldsom Jagt paa Ordspil, at det næsten
                    minder om Maaden, hvorpaa i enkelte af Shakespeares Skuespil de unge Mennesker
                    lægge deres overmodige Lystighed for Dagen.</p>
                <p>Langt vægtigere, om end ikke meget mindre maniereret, er Stilen i Brentanos
                    berømteste Fortælling »Geschichte vom braven Kasperl und dem schönen
                    Annerl«.</p>
                <p>Stoffet er taget fra »Des Knaben "Wunderhorn«. Denne Samling indeholder (II 204)
                    en kort Vise »Weltlich Recht« om den skjønne Nannerl, der bliver ført ud af
                    Skam-Porten for at henrettes og gjerne vil dø for at komme til sit Barn.</p>

                <p>Der Fähndrich kam geritten und schwenket seine Fahn:<br/> Halt still mit der
                    schönen Nanerl, ich bringe Pardon.</p>

                <p>Fähndrich, lieber Fähndrich, sie ist ja schon todt;<br/> Gut Nacht, meine schöne
                    Nanerl, deine Seel ist bei Gott.</p>

                <p>Brentano lader den hele Historie blive fortalt en tidlig Sommernat paa aaben Gade
                    af en simpel Kone, den smukke Anneris eller Nanerls 88aarige Bedstemoder. Det er
                    lykkedes ham at gjengive den ældgamle, religiøse og meget overtroiske Kones
                    Maade at tale paa saa træffende, at man hele Tiden igjennem har hendes Skikkelse
                    for Øje. Ved den Gamles ulogiske Fortælling, der bevæger sig frem springvis og
                    saa midt imellem indhenter det Oversprungne, har han formaaet med fuldendt Kunst
                    at holde Læseren i stadig Spænding. Man erfarer under Fremstillingens Gang
                    aldrig nok til at vinde et Overblik, men altid nok til at bevare Interessen og
                    være spændt paa Løsningen af Gaaden, det vil sige paa Forklaringen af
                    Fortællerindens gaadefulde Talemaader. Sjældent er de Slør, der dække en Række
                    Begivenheder for Læseren, blevne løftede med saa sikker Haand, ét for ét.</p>
                <p>Et andet Fortrin ved Kompositionen er den Energi, med hvilken Grundmotivet Ære
                    (den falske og den sande Ære, Skamfølelsen af Ærekjærhed og den virkelige
                    Skjændsel, i hvilken Æresygen kan drive En ind) er fastholdt og udviklet gjennem
                    begge Hovedpersonernes Oplevelser og Handlinger. Kasperl, den brave, ærekjære
                    Uhlan, hos hvem Æresfølelsen er skjærpet indtil følsom Ømhed, gaar til Grunde af
                    Sorg over sin Faders og sin Stedbroders æreløse Færd. Kun ved Selvmord bliver
                    han skaanet for den Kval at erfare sin Elskedes, den smukke Annerl's Skjæbne.
                    Over hendes Liv har et græsseligt Fatum raadet. Digterens mørke Overtro har
                    fundet Behag i at drive hende ind i Ulykke og Død med den uimodstaaelige Magt,
                    som ligger i en hemmelighedsfuld Forudbestemmelse. Hendes Moder har i sin Tid
                    elsket en Jæger, der skal henrettes for et Mord. Da Barnet kommer til
                    Skarpretteren, skjælver hans Bøddelsværd inde i Skabet - et ufejlbarligt Tegn
                    paa, at Sværdet tørster efter hendes Blod. Da Jægeren faar Dødshugget, flyver
                    hans Hoved hen til Annerl og bider sig med Tænderne fast i Barnets lille Kjole.
                    Den Vending »Det har med Tænderne trukket hende dertil« bliver stadigt paany
                    brugt om den Magt, der styrter hende i Ulykke. Hun synker i Vanære af Hang til
                    Æren; hun bliver nemlig forført af en fornem Mand under et falsk Ægteskabsløfte;
                    hun kvæler i sin Jammer og Forvildelse sit nyfødte Barn, angiver saa sig selv
                    for Domstolene, og bøder med sit unge Liv, da hendes Forfører, Fændriken,
                    ankommer for sent til Retterstedet med Benaadning.</p>
            </div>
            <p><span class="ind">Denne simple Indholdsangivelse viser, hvorvidt Brentano her har
                    hyldet den romantiske Doktrinarisme. Varsler, tildels af rent umulig Art, spille
                    en Hovedrolle; Skjæbnetragediens hele tyrkiske Fatalisme leverer Synspunktet for
                    Heltindens Levnetsløb, og ved Siden deraf fremtræder uden nogen Udjævning af
                    Modsigelsen den ægte katholske Betragtningsmaade, at det er en Synd, der
                    straffer sig, det, at Helten har foretrukket Ærens rent menneskelige Princip for
                    Naadens kirkelige. Ikke desmindre har Fortællingen foruden kunstnerisk Stil
                    ogsaa folkelig Tone. Aanden i hin simple Folkevise, af hvilken Stoffet er taget,
                    svæver derover. Og hvad der er endnu betydningsfuldere: denne korte Novelle er
                    forsaavidt banebrydende i den tyske Litteratur, som den adskilligt før
                    Immermanns »Oberhof« aabner Landsbyhistoriernes Æra, og med sin naive om end en
                    Smule kunstlede Tone anslaar den Streng, der saa længe efter endnu klinger igjen
                    hos Anerbach og andre.</span> (1891:344-381)</p>
        </div>

        <!-- slut kap. 14 (2. udg.) (ikke med i 1. udg.-->
        <!-- start kap. 12 (1. udg.) vs. kap. 16 (2. udg.)-->

        <div id="hs2_0074">
            <h1>Omarbejdelse</h1>
            <h2>Om Frihedskrigen</h2>
            <p>[…] Befolkningens Henrykkelse med<span class="ud">, at Landet helt og fuldt blev
                    gjengivet sig selv. Napoleons Magt var knust. Det tydske Folk havde hævnet
                    Revolutionen paa den, der havde forraadt dens Sag. Forsaavidt kaldtes Krigen med
                    Rette »Frihedskrig«. Men snart maatte det vise sig, selv for den mindst
                    Indsigtsfulde, at denne Krig, ligesom Janus</span>, havde et dobbelt Ansigt […]
                (1873:291)</p>
            <p>
                <strong>></strong>
            </p>
            <p>[…] Befolkningens Henrykkelse med <span class="ind">Fremmedherredømmets Fald. Men
                    »Frihedskrigen«, som den blev kaldt</span>, havde et dobbelt Ansigt […]
                (1891:447)</p>
        </div>

        <div id="hs2_0075">
            <h1>Omarbejdelse</h1>
            <h2>***</h2>
            <p>[…] Arndt, Tydsklands Grundtvig<span class="ud">, en Grundtvig med mere Frisind og
                    mindre Theologi end vor. Hos ham blev Hadet mod det Franske til fix Idee.
                    Samtidig med at han skrev sine mandige og kraftige Frihedssange, kaldte han hele
                    den tydske Oldtid til Vaaben som Reserve i Kampen mod den fremmede Hær. Den
                    gammeltydske Mythologi og de gammeltydske Bedrifter, Hermann og Teutoburgerwalds
                    Urskove, Wodan og Druiderne, de hellige Ege og den guddommelige urtydske
                    Djervhed og Grovhed med uredt Haar og to frygtelige Næver paa Skaft kom til Ære.
                    De uslebne Sæder skulde borge for den tydske Sædelighed. Arndt angreb det
                    franske Sprog og de franske Moder, ja forsøgte endog at indføre en almindelig
                    tydsk Nationaldragt. Han grundlagde »Burschenschafterne«, de
                    christelig-germaniske Studenterforeninger, der en Tid lang kunde synes Frihedens
                    Bærere, men hvis romantiske Aandsretning umuliggjorde enhver virksom Arbeiden i
                    Frihedens Tjeneste. Deres Ideal var Middelalderens tydsk-romerske Rige med dets
                    Keiser. Til Kampen for dette Ideal forberedte man sig ved Legemsøvelser.
                    Turnforeningerne supplerede Studenterforeningerne. Arndt og Jahn, den saakaldte
                    »Turnvater«, begyndte paa Markerne om Berlin at indexercere den tydske Ungdom i
                    den Kraftgymnastik, der skulde gjøre den frisch, fröhlich, fromm, frei, og Jahn
                    optraadte efter Arndt's Exempel i Litteraturen med Skrifter, der i et
                    bundaffecteret Kraftsprog forsvare disse Bestræbelser til Bedste for den tydske
                    Idee mod alle Arter af Angreb.</span></p>
            <p>Det varede […] (1873:292-294)</p>
            <p>
                <strong>></strong>
            </p>
            <p>[…] Arndt, Tysklands Grundtvig<span class="ind">. Hos ham blev Hadet mod det Franske
                    til fix Idé. Hans »Geist der Zeit«, hvis første Del udkom 1806, øvede stærk
                    Indflydelse. Samtidig med at han skrev sine mandige og kraftige Frihedssange,
                    angreb han det franske Sprog og de franske Moder, ja forsøgte endog at indføre
                    en almindelig tysk Nationaldragt. Paa samme Tid var Gymnastikens Indfører, den
                    saakaldte »Turnvater« Jahn, ivrigt sysselsat med Tanken om ved Legemsøvelser at
                    gjøre den tyske Ungdom krigsdygtig. Paa Hasenhaide ved Berlin begyndte han 1811
                    sin gymnastiske Undervisning, men allerede tidligere var han efter Arndts
                    Exempel optraadt i Litteraturen med Skrifter, som i et affekteret Kraftsprog
                    søgte at opflamme Nationalfølelsen. Saaledes kom den gammeltyske Mythologi og de
                    gammeltyske Bedrifter, Hermann og Teutoburgerwalds Urskove, Wodan og Druiderne,
                    de hellige Ege og den guddommelige urtyske Djervhed og Grovhed med uredt Haar og
                    to frygtelige Næver paa Skaft paany til Ære. De uslebne Sæder skulde borge for
                    den tyske Sædelighed.</span></p>
            <p>Det varede […] (1891:449-450)</p>
        </div>

        <div id="hs2_0076">
            <h1>Omarbejdelse</h1>
            <h2>***</h2>
            <p>[…] umyndige Aander bleve <span class="ud">da romantisk stikkende i Religion og
                    Fædrelandskjærlighed. Man feiler, naar man troer, det var Frihedsbegeistring,
                    der bragte Sand til at myrde Kotzebue, det var Moralitet og Patriotisme, der gav
                    den unge bornerte Student Mordvaabnet i Hænde imod den letfærdige Hofraad, der
                    virkede i det russiske Diplomatis Tjeneste mod Burschenschafternes Idealer. Der
                    var Jesuiter blandt Sands nærmeste Venner. Man faaer et klart Begreb om, hvad
                    man dengang forstod ved Frihed, naar man veed, at Mænd som Arndt og Görres
                    dengang gjaldt for Frihedshelte: Arndt, som senere med Forbitrelse angreb, hvad
                    han</span> kaldte Industrialismen […] (1873:295)</p>
            <p>
                <strong>></strong>
            </p>
            <p>[…] umyndige Aander bleve <span class="ind">stikkende i Romantiken. Det er ikke uden
                    Betydning at Mænd, der som Arndt og Görres dengang gjaldt for Frihedshelte,
                    snart udtalte sig i ganske frihedsfjendsk Retning: Arndt angreb med Forbitrelse
                    hvad man</span> kaldte Industrialismen […] (1891:451)</p>
        </div>

        <div id="hs2_0077">
            <h1>Omarbejdelse</h1>
            <h2>Om Friedrich de la Motte Fouqués <em>Der Held des Nordens</em>, 1808-1810</h2>
            <!-- OBS: jeg har slettet de indsatte »«, som vi sætter ved alle værker. GB har dem hverken i 1.- eller 2.-udgaven. Hvis sammenligningen skal være præcis, må de i dette lokale tilfælde udelades! -->
            <p>[…] tredie Del Aslaug. <span class="ud">Det er, som De seer, en dramatiseret
                    Fremstilling af »Vølsungasaga«. Heine siger herom</span>: »Sigurd Fofnersbane«
                er […] (1873:307)</p>
            <p>
                <strong>></strong>
            </p>
            <p>[…] tredje Del Aslaug. <span class="ind">»Nordens Helt« er tilegnet Fichte og
                    øjensynligt udsprunget af den Følelse for tysk Folkepræg og oprindeligt
                    germanisk Liv, som han havde pustet Ild i. Det er en Trehed af lyrisk rhetoriske
                    Læsedramer i Jamber, og hvor Sproget bliver højtideligere eller
                    lidenskabeligere, er Værket skrevet i korte Vers, der ved Rytme og Bogstavrim
                    skulle minde om gammelnordiske Versemaal. Indtrykket er omtrent det, vi modtage
                    ved Læsningen af en af Richard Wagners Operatexter, der behandle den
                    gammelnordiske Sagnverden.</span></p>
            <p>
                <span class="ind">Versene have en god, undertiden noget søgt Klang, Følelserne ere
                    ædle og ridderlige, Storheden overmenneskelig og dog barnligt-sødlig.
                    Belysningen bengalsk. Heltens legemlige Styrke og Hærdethed overgaar ethvert
                    Begreb; han spalter en Ambolt med ét Hug; han stiger udenfra op til det højeste
                    Stokværk af et Taarn, og springer, da han har kigget ind gjennem den øverste
                    Glug og sét, hvad han vilde, roligt ned igjen uden at komme til Skade. Aandeligt
                    er han mindre fremragende.</span>
            </p>
            <p><span class="ind">Heine siger om denne dramatiserede Bearbejdelse af
                    Völsungesaga</span>: »Sigurd Fofnersbane« er […] (1891:462-463)</p>
        </div>

        <div id="hs2_0078">
            <h1>Tilføjelse</h1>
            <h2>Om Friedrich de la Motte Fouqués <em>Der Held des Nordens</em>, 1808-1810</h2>
            <p>[…] Figurer og Helte.</p>
            <p>
                <span class="ind">De er alle tilhobe Wehmüllers Nationalansigter fra Brentano's
                    Novelle, de 39 veltrufne ungarske Nationalansigter, der var malte forud, før
                    Kunstneren kom til Ungarn, og hvorimellem Enhver kunde vælge sig sit Portræt.
                    Medens hos Arnim og Brentano Alt er sært og ejendommeligt. Situationer saavelsom
                    Personligheder, er Alting her almindeliggjort, almenmenneskeligt eller
                    grundtysk. En Konge er stedse en Helte- eller Theaterkonge; en Dronning er enten
                    stolt med brunt Haar eller mild med blonde Lokker o. s. v. Det Almene staar
                    fast; først bagefter tilføjes i »Nationalansigterne» de individuelle
                    Træk.</span>
            </p>
            <p><span class="ind">Kun vexle Nationalansigterne efter de forskjellige Lande. </span>I
                Danmark bliver […] (1873:307 / 1891:464)</p>
        </div>

        <div id="hs2_0079">
            <h1>Omarbejdelse</h1>
            <h2/>
            <p>[…] det romantiske Dramas <span class="ud">christelig-mystiske Charakter.</span></p>
            <p><span class="ud">Den tydske Romantik har efter Tieck frembragt to betydelige</span>
                Dramatikere, Zacharias Werner […] (1873:311)</p>
            <p>
                <strong>></strong>
            </p>
            <p>det romantiske Dramas <span class="ind">kristeligt-mystiske Karakter.</span></p>
            <div class="ind">
                <p>Som Dramatikere komme Arnim og Brentano næsten ikke i Betragtning. Den sidste
                    fremtræder i sit gale Lystspil »Ponce de Leon«, hvis Dialog bevæger sig i
                    trættende Ordspilsvittigheder, som en Elev af Shakespeare, der kun har tilegnet
                    sig det Skruede i Mesterens Ungdomsstil; i hans store romantiske Drama »Prags
                    Grundlæggelse« erstatte Trolddomskunster og Mirakler, Syner og Spaadomme, magisk
                    virkende Ringe og Forbandelser virkelige Karakterer og virkelig Handling.
                    Forunderlige Anelser og aldrig fejlende Fjernsynethed bestemmer Begivenhedernes
                    Gang.</p>
                <p>Der ligger i den Maade, paa hvilken den slaviske Oldtid her er romantisk
                    dramatiseret af Brentano, en Art Analogi med Behandlingsmaaden af lignende
                    Stoifer hos den polske Romantiker Slowacki (i »Lilla Weneda« f. Fx.). Brentano
                    har som Slowacki forstaaet ud fra enkelte raa Gudesagn og Overleveringer at
                    konstruere et Billede af det slaviske Hedenskab, som er udkastet med en vis
                    Intuition. De romantiske Digtere havde jo i alle Lande skarpere Sans for
                    religiøs Mystik end for dramatisk Sandhed og Virkning. Det hedder sig endogsaa
                    at dette Skuespil af Brentano har paavirket Brødrene Grimm's samtidige
                    mythologiske Studier.</p>
                <p>Arnims store »Sørgespil i to Lystspil«, som han selv betegner det, med Titlen
                    »Halle og Jerusalem«, i hvilket Sagnet om den evige Jøde og Historien om
                    Cardenio og CGelinde er sammenvævede, hører til det Utaaleligste, den tyske
                    Romantik har frembragt: et Læsedrama paa 400 Sider i stort Oktav, der begynder
                    som en vild Studenterkomedie i Halle og fortsættes som en Pilegrimsmysterie i
                    Jerusalem. Det drejer sig om den middelalderlige Grundtanke, at den hellige Grav
                    er Verdens Midtpunkt og ender med Aabenbaringen af tre lysende Kors over
                    Hovedpersonernes Grave.</p>
                <p>Der forekommer her en Scene, i hvilken Celinde om Natten vil skjære Hjertet ud af
                    Brystet paa sin døde Elsker for ved Hjælp af de Trolddomskunster, hun dermed kan
                    udføre, at vinde sin levende Elskedes Hjerte; den Døde stiger med blødende
                    Hjerte op af Kisten og beklager sig over den Medfart, han lider, i Vers som
                    disse:</p>

                <p> Geliebte, du durchbohrst mein Herz,<br/> Das ist bittrer als der Hölle Schmerz. </p>

                <p>Strax derefter afslører Kirketjeneren sig som den skinbarlige Djævel og bortfører
                    Celindes onde Moder som sin Brud.</p>
                <p>I en anden Scene skal Celinde i en Klippehule føde et Barn. Dette gaar paa
                    Tbeatret saaledes til: Der kommer en Stork, som bærer et Barn i Næbbet og styrer
                    sin Flugt ind i Hulen, efter den kommer en hel Sky af Storke, som trække mod Syd
                    og synge:</p>

                <p> Hast du schwer am Kind getragen,<br/> Musst sie mit den Flügeln schlagen,<br/>
                    Hast du müssen lange reisen,<br/> Musst sie mit dem Schnabel beissen osv. </p>

                <p>Barnet er dødfødt og den stakkels Moder fortvivler. Denne Kjendsgjerning bliver
                    os paany meddelt af en Stork:</p>

                <p> In meiner Wut<br/> In der Reiseglut<br/> Hab ich das Kind erdrückt osv. </p>
                <p>Og nu følge strax herpaa pathetiske Scener, og det af saa modbydeligt græsselig
                    Art som den, der til Overskrift har »Fristelserne i Ørkenen«, i hvilken
                    Ahasverus kjæmper med den Fristelse, af Sult at æde en lille levende Dreng op,
                    der sammen med ham er bleven reddet fra et Skibbrud. Den evige Jøde siger:
                    »Hvilken skrækkelig Lyst jeg dog har til dette Kjød, jeg føler det allerede paa
                    Tungen, mærker, hvor saftigt det møder min Gane …« Han vil rask gribe til; i det
                    Øjeblik raaber Drengen: Fader! Fader! og hurtigt sætter den Gamle sig til sin
                    Bog.</p>
                <p>Helt imod Slutningen bliver der midt under den Gudstjeneste, som Ridderne af den
                    hellige Grav afholde, rettet et Udfald mod de Romantikere, som ikke mene det
                    alvorligt med deres Religiøsitet. En Rejsende siger: »Jeg vil befri den hellige
                    Grav fra Tyrkernes Magt.« Herpaa svarer en af Digterens Yndlingsfigurer: »Gjør
                    det først, sig det saa!« og derefter følger denne utroligt udramatiske
                    Parenthes: (Den Rejsende vender sig beskjæmmet bort og drager ud i den vide
                    Verden og taler om Kristendom med Tusinder af Ord, men hans Ord have ikke det
                    evige Livs Kraft, fordi hans Kjærlighed er uden Gjerning; fra ham stamme alle de
                    nye poetiske Kristne, <em>jeg</em> taler om dem, der kun er Kristne i deres
                    Digte).« Naar endogsaa Digterens »Jeg« dukker parenthetisk op midt i Dramet, saa
                    er den dramatiske Form egentlig ikke at betragte som existerende. Saa vidt er
                    selv Tieck og Hoffmann aldrig gaaede.</p>
            </div>
            <p><span class="ind">Den tyske Romantik har kun frembragt to virkelige</span>
                Dramatikere, Zacharias Werner […] (1891:384-388)</p>
        </div>

        <div id="hs2_0080">
            <h1>Omarbejdelse</h1>
            <h2>Om Heinrich Kleist</h2>
            <p>[…] romantisk-poetiske Vanvid. <span class="ud">Hvad vi her især maae agte paa
                    er</span> den Maade […] (1873:312)</p>
            <p>
                <strong>></strong>
            </p>
            <p>romantisk-poetiske Vanvid.</p>
            <div class="ind">
                <p>Tredive Skridt fra Wannsee ved Berlin, halvtredsindstyve Skridt fra Kroen ligger
                    en Gravsten med Indskrift: Heinrich von Kleist.</p>
                <p>Der skjød den 20. November 1811 Tysklands dalevende største Digter af den yngre
                    Slægt, 34 Aar gammel, først en Veninde saa sig selv med to sikre Pistolskud. Man
                    har tidligere troet, at et roligt Venskab forenede de to. I Aaret 1873 kom
                    imidlertid de mellem dem vexlede Breve for Dagen, hvis usunde Lidenskabelighed
                    tyder paa, at de nærede en fra begge Sider lige overophidset Følelse for
                    hinanden og at begges Forstand var angreben. Kleist tiltaler Veninden, Fru
                    Henriette Vogel, med Udtryk som »min Jette, mit Alt, mine Slotte, Agre, Enge og
                    Vinbjerge, mit Livs Sol, mit Bryllup, mine Børns Daab, mit Sørgespil, mit Ry,
                    min Skytsengel, min Kerub og Seraf!«, medens hun svarer: »Mit Værn og Værge, mit
                    Sværd, mit Spyd, mit Panser, mit Skjold« og deslige.</p>
                <p>Saavidt var det tilsidst efter mangfoldige og mangeaarige Ulykker kommet med
                    denne udkaarne Aand.</p>
                <p>Heinrich v. Kleist var af adelig Slægt, udgaaet fra en gammel preussisk
                    Officersfamilie, der i det attende Aarhundrede havde frembragt en Digter, og han
                    havde allerede som ung Fændrik gjort et Felttog med, da den militære Stand blev
                    ham forhadt, og den uklare Følelse af hans overordentlige Evner drev ham til at
                    forsøge sig som Videnskabsdyrker. Han begyndte 1799 at studere ved Universitetet
                    i hans Fødeby Frankfurt an der Oder. Her fordybede han sig i Filosofi,
                    Mathematik, gamle Sprog, og levede tiltrods for sin Ungdom et Liv i grublende
                    Alvor, ganske indadvendt i stum Lidenskabelighed. Paa kejtet, næsten pedantisk
                    Maade stræbte han at opdrage sin Søster og uddanne sin Forlovede til at forstaa
                    ham. I det følgende Aar forlod han Frankfurt for i Berlin at studere videre.
                    Allerede tidligt udviklede der sig hos ham en skjæbnesvanger Drift til i alle
                    Anliggender at sætte Alt paa ét Kort; hans Biograf Wilbrandt har træffende
                    sammenlignet hans Karakter med Werthers: som Werthers havde han Sjælens mørke
                    Utilfredsstillethed, det tunge Blod, den bitre Indesluttethed, en ligesom med
                    Hænder gribende og befølende Indbildningskraft, Forstandens indædte Grublen, den
                    stadige Dvælen ved alt Kvalfuldt, Følelsens brusende Overstrømmen.</p>
                <p>Da Troen paa hans Digterkald vaagnede hos ham, vovede han i lang Tid ikke at røbe
                    sig for sine Nærmeste; han fjernede sig, isolerede sig for at vinde Klarhed over
                    sine Evner. Da for første Gang Planen til en Digtning spirede i ham, forekom det
                    ham, som smilede »noget som jordisk Lykke« ham imøde for Fremtiden. Dristig og
                    voldsom som han var, haabede han strax ved første Forsøg at kunne frembringe et
                    Mesterværk. Forsøget mislykkedes for den umodne Begynder. Da han et Aar senere
                    fattede Planen til det Sørgespil, der skulde sysselsætte ham hele hans Ungdom
                    igjennem, nemlig »Robert Guiscard« var det i den ganske bestemte Hensigt, at
                    overbyde Goethes og Schillers klassiske Poesi »ved et nyt Kunstprincip«; han
                    vilde sammensmelte Æschylos og Shakespeare, Antikens og Renæssancens Fortrin i
                    sin Kunst, forene Dyrkelsen af det Skjønne med Trofasthed mod Naturen, udadlelig
                    Form med tragiske Sammenstøds yderste Rædsler.</p>
                <p>Han havde endnu ikke Kraft til at frembringe noget Helt og maatte lægge Værket
                    tilside. I den slappe Stemning, som det mislykkede Forsøg fremkaldte, vendte han
                    sig til Videnskaben. Han vilde kun Et, finde Sandheden, og det Sandheden ganske
                    i Almindelighed. Med Autodidaktens naive Tillid kastede han sig over Filosofien
                    i det Haab, i den at finde den hele og fulde Sandhed, efter hvilken han kunde
                    rette sig i Liv og Død.</p>
                <p>Det var Kants Filosofi, som han gav sig til at studere, og det Indtryk, den
                    gjorde paa ham, var ubetinget nedslaaende. Han havde ventet, i Filosofien at
                    finde en Religion, og Erkjendelseslæren beviste ham, at vi overhovedet ikke
                    kunne naa Sandheden, aldrig erfare hvad Tingen er i sig selv, men kun formaa at
                    sé Gjenstandene saaledes, som vore Organer vise os dem, det vil sige, at den som
                    har grønne Briller, sér dem grønne og den som har røde, sér lutter Rødt. Det var
                    ham, som om hans eneste og højeste Maal var sunket sammen, da han indsaa, at
                    Sandhedens Erkjendelse, som han havde forestilt sig den, ikke var mulig.</p>
                <p>I denne sjælelige Opløsningstilstand fattede han som andre Romantikere Tanken om
                    at klamre sig til et System af Dogmer, enten til den protestantiske Rettroenhed
                    eller til den katholske Religion som den myndigst, bydende og ældste. Fra
                    Dresden af skriver han: »Intet var saa egnet til at føre mig bort fra
                    Videnskabens sørgelige Omraade som de Kunstværker, der er ophobede i denne By …
                    Dog ingensteds følte jeg mit Hjerte saaledes rørt som i den katholske Kirke,
                    hvor den mest ophøjede Musik forener sig med de andre Kunster om med Magt at
                    gribe Hjertet. Vor Gudstjeneste er slet ikke nogen. Den taler kun til den kolde
                    Forstand; men til alle Sanser taler den katholske Fest … Ak kun en Draabe
                    Glemsel, og med Vellyst var jeg bleven Katholik.«</p>
                <p>Han overvinder vel disse Griller, men at tvinge sig til Arbejd er ham umuligt,
                    efter at han er kommen til Kundskab om, at Sandhed ikke er at finde her paa
                    Jorden. For at gjøre Ende paa denne pinlige Tilstand af Formaalsløshed, griber
                    han til en iøvrigt ganske planløs Rejse til Paris. Brevene fra Paris vise, hvor
                    frugtesløst dette hans Forsøg paa at vinde Klarhed over sit Livskald var. Han
                    bryder med sin Forlovede, fordi hun ikke blindt vil følge ham, da han af hende
                    fordrer, at hun skal rejse til Schweiz med ham og leve ved hans Side som
                    Bondekone. Til sin Fødeby vil han af Stolthed ikke vende tilbage, før han har
                    fuldført Noget, der svarer til hans ærgjerrige Forsæt.</p>
                <p>Han drager til Weimar, stadigt opfyldt af den Opgave at udføre sit Drama »Robert
                    Guiscard«. Han omgaaes med Wieland og kommer til at bo i hans Hus; den Gamles
                    Godhed, Datterens stille Ømhed for ham fængsler ham der. Han bliver imidlertid
                    ved at være indesluttet og adspredt. Endelig tilstaar han den elskværdigt
                    deltagende gamle Mester paa dennes Spørgsmaal, at han arbejder paa et Sørgespil,
                    men har et saa højt Ideal for Øje, at det endnu bestandig har været ham umuligt
                    at bringe sin Digtning paa Papiret.</p>
                <p>Da det en Eftermiddag i en heldig Stund lykkedes Wieland at faa sin Gjæst til at
                    fremsige nogle Brudstykker af Hovedscenerne efter Hukommelsen, kom Tilhøreren i
                    Fyr og Flamme af Beundring. Wieland fik det Indtryk, at dersom Æschylos's,
                    Sofokles's og Shakespeare's Aander forenede sig om at skabe en Tragedie, saa
                    maatte det blive saadan noget som »Robert Guiscard«, ifald ellers det Hele
                    svarede til hvad han havde hørt.</p>
                <p>Den unge Digters Glæde var stor, men varede ikke længe. Snart drev Forholdene ham
                    atter bort, først til Leipzig, saa til Dresden. Her høre vi ham for første Gang
                    gjøre en ung Pige (der var bedrøvet over hendes Forlovedes formentlige
                    Ligegyldighed) det Forslag, som han hyppigt havde paa Læberne overfor senere
                    Venner og Veninder, nemlig, at han skulde tage en Pistol og skyde dem begge
                    ihjel. Allerede kort Tid derefter rettede han et lignende Forslag til sin
                    trofaste, senere berømte Ven von Pfuel. Pfuel kom til den Overbevisning, at for
                    Kleist og hans Tragedie vilde Intet være bedre end nye Rejser. Kleist greb med
                    Iver denne Tanke. Kort før sin Afrejse fra Dresden til Schweiz fik han et Brev
                    fra Wieland, der indgød ham ny Tillid og lang Tid igjennem vedblev at være hans
                    bedste Trøst. Wieland kunde ikke tro, skrev han, at nogen ydre Hindring skulde
                    kunne gjøre Kleist Fuldendelsen af hans Mesterværk umulig: »Intet er umuligt for
                    den hellige Muse, der begejstrer Dem. De maa fuldføre Deres Guiscard, laa end
                    det hele Kaukasus trykkende over Dem.«</p>
                <p>Paa Kleist's Rejse til Schweiz og Norditalien, der optog Sommeren og Efteraaret
                    1803, blev der ikke skrevet noget, og i den fortvivlede Følelse af sine Evners
                    Utilstrækkelighed, i den Tro, kun at have »et halvt Talent«. opgav han en
                    Tidlang al digterisk Stræben. Han rejste over Lyon til Paris, stedse plaget af
                    Tanker paa Døden. I Paris brændte han sin »Guiscard« og alle sine Papirer; han
                    besluttede at gaa i Krigstjeneste hos de forhadte Franskmænd og deltage i den
                    store Expedition, som dengang forberedtes fra Boulogne af, i den sikre
                    Forventning, at Foretagendet vilde strande og han som den hele Hær finde sin
                    Grav i England. Han vilde melde sig som simpel Soldat, men blev afvist. Ved et
                    tilfældigt Sammentræf med en Bekjendt, der tog ham under sin Beskyttelse, blev
                    han sat i Stand til at vende tilbage til Tyskland, hvor han efter mange
                    Gjenvordigheder og Skuffelser fik et lille Embede i Königsberg.</p>
                <p>Kleist havde villet kappes med Goethe. »Jeg vil rive ham Kransen af Panden« havde
                    tidligt været Omkvædet i hans Bekjendelser som i hans Drømmerier - det lyder som
                    et Udsagn af en Gal. Og dog, naar man retter Blikket paa det Brudstykke af det
                    aldrig helt udførte Drama »Guiscard«, der er blevet frelst i en Afskrift, saa
                    forbauses man. Vel kunde denne Digtning, saa lidt som nogen anden, rane en
                    Genius, hvis Aand svæver over to Aarhundreder, dens Hæderskrans; men ikke des
                    mindre staar dette Fragment i Højde med meget af det Skjønneste, som Goethe har
                    frembragt.</p>
                <p>Kleist har i sin Fantasi dannet sig Billedet af en stor Mand, en stor Fører, og
                    han meddeler os strax Indtrykket af hans Storhed ved at vise os, hvor meget der
                    afhænger af ham, af hans Liv, og hvorledes Tusinder og atter Tusinder se op til
                    ham som til deres Hersker og eneste Redningsmand.</p>
                <p>Den store Eventyrer, Robert Guiscard, Søn af Tancred af Hauteville, ligger med
                    sin Hær for Konstantinopel, som han har lovet sig selv at indtage og beholde.
                    Men Skjæbnen staar ham imod; Pest er brudt ud i hans Lejr og gaar sin
                    Rædselsgang gjennem hans Hær. Kleist selv havde jo mødt en saadan
                    tilintetgjørende Skjæbne paa den Sejersbane, som hans Indbildningskraft havde
                    udmalt ham, og storladent er det Billede af en Helt, der kjæmper mod en
                    overmægtig Skjæbne, som han saa længe havde baaret i sin Sjæl. Guiscard har selv
                    Pesten i sig; den raser i hans Indvolde; dens Gift fortærer hans Knogler. Han,
                    som altid før var sejerrig, han, Syditaliens Erobrer, Roms Overvinder,
                    Sejerherren over Venedig og Grækenland, ser nu sin Undergang for Øje, føler den
                    i sig. En Sværm af Normanner bølger om hans Telt for at anraabe ham om at føre
                    Hæren bort fra denne forfærdelige Lejrplads, hvor alle føle Pestens Giftpust i
                    deres Ansigt. Rygtet om, at han er syg, har allerede begyndt at brede sig. Men
                    Ingen tør faa Sandheden at vide endnu, og Guiscard er for stolt til at lade
                    Nogen ane, hvad han lider.</p>
                <p>Saa aabner hans Telt sig, og han, i hvis Bryst der luer som et Krater, hvis
                    Strube tørster uden nogensinde at kunne slukke sin Tørst, og hvis Haand er saa
                    svag, at han den hele Nat ikke har formaaet blot at bevæge den, han træder høj
                    og værdig ud gjennem Teltaabningen og viser sig for den forsamlede Mængde, staar
                    der saa stærk, saa munter i sin Overlegenhed, at selv de, som troede at vide det
                    Værste, ikke mere vide, hvad de skulle tro.</p>
                <p>Og det er ikke blot stort, det er dybt, dette Kleist's Ideal. Denne Guiscard, der
                    staar oprejst, medens Sygen nager i hans Knogler, det er jo Kleist selv, hans
                    hele ulykkelige Liv igjennem, indtil han jager sig Pistolkuglen ind i Hjernen;
                    han selv er denne store Genius, hvis Planer mislykkes paa Grund af Pesten
                    udenfor ham og i ham.</p>
            </div>
            <p><span class="ind">Kleist opgav snart sin Embedsvirksomhed og vendte tilbage til
                    Poesien. Særlig interessant er nu</span> den Maade […] (1891:388-397)</p>
        </div>

        <div id="hs2_0081">
            <h1>Omarbejdelse</h1>
            <h2>Om Heinrich von Kleist</h2>
            <p>[…] Kvinder kun er <span class="ud">Phraser. At see</span> ham og elske ham […]
                (1873:315)</p>
            <p>
                <strong>></strong>
            </p>
            <p>[… ] Kvinder kun er <span class="ind">Talemaader. Han selv havde jo villet elskes paa
                    denne Maade af sin Wilhelmine. Han havde senere rettet et saa overspændt
                    Forlangende til en ung Pige, hvem han havde lært at kjende hos Körners i Dresden
                    og som havde faaet ham kjær, at Forholdet mellem dem af den Grund var bleven
                    opløst. Nu tyede han med sit Ideal over i Poesien.</span></p>
            <p><span class="ind">At sé</span> ham og elske ham […] (1891:400)</p>
        </div>

        <div id="hs2_0082">
            <h1>Omarbejdelse</h1>
            <h2>Om Heinrich von Kleists <em>Penthesilea</em>, 1808</h2>
            <p>[…] undsluppen Tigerinde. <span class="ud">Hendes</span> Elskov ytrer sig […]
                (1873:319)</p>
            <p>
                <strong>></strong>
            </p>
            <p>[… ] undsluppen Tigerinde.</p>
            <div class="ind">
                <p>Tydeligt nok har Kleist meddelt Amazonedronningen sin personlige Følemaade. Hun
                    vil ikke eje andet end Achilles, som han ikke havde villet eller ikke vilde
                    opnaa andet end Hæderskransen. Som hun i vild Hast vil erobre sig den Elskede,
                    saaledes havde han med ét Slag ved »Robert Guiscard« villet naa Maalet. Som
                    Kleist kan hun kun leve, naar hun tilkjæmper sig Alt, hvad hun attraar. »Rasende
                    maatte jeg kaldes,« siger hun ganske som hendes Digter havde kunnet sige det,
                    »om jeg ikke prøvede mine Kræfter, saa langt Mulighedens Omraade naaer.«</p>
                <p>Hun hader Acliilles saa stærkt som man kan tænke sig, at Kleist i mørke Timer har
                    forbandet den Skjæbne, der formente ham at vinde det højeste Ry. Hun
                    tilintetgjør Achilles tilsidst ved sit Had, som Kleist i et Anfald af
                    Fortvivlelse havde tilintetgjort sit elskede Arbejde, sin »Guiscard«. Men hun
                    elsker ham viljeløst, med glødende Inderlighed.*) [*) Smlgn. Otto Brahm:
                    Heinrich von Kleist.] Da Achilles har saaret hende i Kampen, klager hun (i
                    Dramets tidligste Form) i Udtryk, som hentyde til Digteren selv:</p>

                <p> Mir diesen Busen zu zerschmettern, Prothoe!<br/> Die Brust, so woll Gesang,
                    Asteria!<br/> Ein Lied, jedweder Saitengriff auf ihn! </p>

                <p>Da hun endelig er paa Nippet til at opgive Alt, siger hun, næsten som Kleist i
                    mange af Brevene til hans Søster:</p>

                <p> Das Aeusserste, das Menschenkrafte leisten<br/> Hab ich gethan, Unmögliches
                    versucht,<br/> Mein Alles hab' ich an den Wurf gesetzt;<br/> Der Würfel, der
                    entscheidet, liegt, er liegt;<br/> Begreifen muss ich's - - und dass ich verlor. </p>

                <p>Saaledes forstaas det ogsaa, at Pfuel, den tro Ven, fandt Kleist grædende, da han
                    lige havde nedskrevet Penthesilea's Død, og saaledes forklares ogsaa hans Ord
                    angaaende Stykket til en Veninde: »Det er sandt, mit inderste Væsen er deri; det
                    har De opfattet som en Seerske: min Sjæls hele Kval og al dens Glans paa én
                    Gang.«</p>
            </div>
            <p><span class="ind">Dog dette personlige Træk udelukker ikke Indholdets alment
                    romantiske Mystik. Penthesileas</span> Elskov ytrer sig […] (1891:404-406)</p>
        </div>

        <div id="hs2_0083">
            <h1>Udeladelse</h1>
            <h2>Om Heinrich von Kleist og Adam Müller</h2>
            <p>[…] Adam Müller hørte. <span class="ud">Det var i Forening med Müller, at Kleist to
                    Gange udgav et Tidsskrift, og han glædede sig ved dennes særlige Protection, som
                    vi f. Ex. see det af Brevvexlingen mellem Gentz og Adam Müller, hvor der er
                    saamegen Tale om Kleist. Ingen Lovprisning er her Müller for høi.</span> Man kan
                undres […] (1873:322 / 1891:409)</p>
        </div>

        <div id="hs2_0084">
            <h1>Omarbejdelse</h1>
            <h2>Om Heinrich von Kleist</h2>
            <p>[…] Overskyggelse af den hellige Aand.«</p>
            <div class="ud">
                <p>De seer saaledes, at det ikke er en Grille af mig, naar jeg mener at kunne see
                    det Natlige i Naturen og det Natligt-mysteriøse i Religionen gjennembryde
                    Charakteren og Kunstformen hos denne Romantikens første Dramatiker.*) [*) Hvor
                    dybt denne Tendents til det Mystisk-sensuelle gaaer, kan her som overalt sees af
                    den Hyppighed, hvormed det aabenbarer sig hos de forskjelligste Forfattere. I
                    Achim v. Arnims ypperste Arbeide: »Armuth, Reichthum, Schuld und Busse der
                    Gräfin Dolores« (1810) foregaaer Grevindens Forførelse paa følgende Maade:
                    Marchesen anstiller sig, som om han i en Vision seer Guds Moder. »Han sagde, at
                    han saa Guds Moder, der trykkede Dolores til ham og holdt en Krands af Roser
                    over hende med de Ord: Følg mig efter! – Dolores trykkede sig forskrækket ind
                    til ham og mente, hun blev trykket op imod ham; hun følte hans Aande og mente,
                    det var den guddommelige Aande, og raabte: Jeg føler hende, jeg føler hendes
                    Aande; den er hed som Orienten og som en Moders Kjærlighed. – Ved disse Ord
                    raabte han: »Og jeg er hendes Søn« og styrtede krampagtigt hen over Grevinden.
                    Allerede ofte havde han talt til hende om en vidunderlig Fornyelse af den
                    hellige Mythe.« – Vi have den moderne Bevidstheds Dom over denne Mystik i Paul
                    Heyses mesterlige Roman »Kinder der Welt« (Lorinser).]</p>
                <p>Kleist blev født 1776 i Frankfurt a. d. Oder. Hans Fader var Officier. Nitten Aar
                    gammel blev han Fændrik i Garden ved Potsdam og gjorde Rhinfelttoget med. Senere
                    tog han, da den militære Stand mishagede ham, Afsked og drev med overordentlig
                    Energi de forskjelligste videnskabelige Studier, især Mathematik og Philosophi.
                    Man seer ham helt fortabe sig i Studiet af Kant, og fornemmer gjennem hans Breve
                    den dybe Fortvivlelse, han følte over det trøstesløse Resultat, hvortil den
                    kantiske Philosophi syntes ham at føre: »at den, der har grønne Briller, seer
                    Tingene grønt, og den, der har røde, seer dem rødt.« En stadig uafbrudt
                    Melancholi ledsager ham under alle disse Studier. Der er Øieblikke, hvor han er
                    ifærd med at opgive ethvert Haab om at naae Sandheden ad videnskabelig Vei. I
                    Dresden skriver han: »Intet var saa skikket til at føre mig bort fra
                    Videnskabens sørgelige Felt, som de i denne Stad ophobede Kunstværker […] men
                    intetsteds fandt jeg mig rørt i mit Inderste, uden i den katholske Kirke, hvor
                    den mest ophøiede Musik forener sig med de øvrige Kunster om voldsomt at bevæge
                    Hjertet. Vor Gudstjeneste er Intet. Den taler kun til den kolde Forstand; men
                    til alle Sandser taler den katholske Fest. Midtfor Alteret paa dets nederste
                    Trin knælede en simpel Mand, bedende med Inderlighed; ham pinte ingen Tvivl, han
                    troede. Jeg havde en ubeskrivelig Længsel efter at lægge mig ned ved Siden af
                    ham og græde. Ak, kun en Draabe Glemsel, og jeg var med Vellyst bleven
                    katholsk.«</p>
            </div>
            <p><span class="ud">Kleists Væsen var høist besynderligt og virkede trods hans
                    Elskværdighed frastødende paa de Fleste. Han havde den Vane at sidde grublende i
                    Andres Nærværelse, var som hans Prinds af Homburg forfalden til den høieste Grad
                    af Distraction, standsede undertiden ved et enkelt Ord midt i en Samtale,
                    stirrede hen for sig og syntes at underholde sig med sig selv. Goethe siger om
                    ham: »Hos mig opvakte Kleist, trods det reneste Forsæt om oprigtig Deltagelse,
                    kun Gysen og Afsky som et af Naturen skjønt anlagt Legeme, der var angrebet af
                    en ulægelig Sygdom«. Da Lystspillet »Der zerbrochene Krug« paa Grund af den
                    vilkaarlige Actinddeling, Goethe underkastede det, faldt igjennem paa
                    Weimartheatret, skrev Kleist sine til Privatlivet sigtende Epigrammer mod Goethe
                    (om det »frühreife« Barn, der allerede har et Bryllupsdigt færdigt paa
                    Forældrenes Bryllupsdag) og sendte endog Digteren en Udfordring. I alle hans
                    Digtninge gjenfindes det sygelige Træk. Endog i »Kohlhaas«, der er saa berømt
                    for sin Bestemthed, ender Alt i Drømmelivet. Tilsidst optræder en vidunderlig
                    Zigeunerske, der er Kohlhaas's afdøde Hustru, den syge, halvt afsindige
                    Kurfyrste og andre spøgelseagtige Skikkelser, der staae i den skarpeste
                    Modsætning til det friske Dagslys i Fortællingens Begyndelse. »Den hellige
                    Cecilie« fører os ind i Galehusets Mysterier, og Afsindigheden har her faaet en
                    Dosis Katholicisme i Tilgift. Temmelig tidligt forfaldt Kleist til Brugen af
                    Opium. Et dybt og opmandende Indtryk gjorde Fædrelandets Ulykker under de
                    napoleontiske Krige paa ham. Alt, hvad der gjøres, især alt det romantiske Røre
                    forekommer ham mat og elendigt. Fichtes »Taler til den tydske Nation« ere ham en
                    Væmmelse. Han haaner Fichte som en Pedant uden Handlekraft. Dyb Foragt nærer han
                    for Medlemmerne af »Tugendbund« og deres frygtsomme Daadløshed. Han skriver sit
                    Drama »Hermannslaget«, for at opfordre sine Landsmænd til at behandle Napoleon,
                    som Hermann behandlede Varus. Mod den handlesvage Ungdom ere disse Ord i
                    »Hermannslaget« rettede: »De skrive for at befrie Tydskland med Ciffre, sende
                    med Livsfare hinanden Sendebud, som Romerne hænge, forsamle sig i Tusmørke,
                    spise, drikke og sove, naar Natten kommer, hos deres Koner.« »Det Haab: Augustus
                    døer imorgen, lokker dem bedækkede med Skam og Skjændsel fra en Uge til en
                    anden.« Han vil have en Krig, som Spanierne førte den, med Mord og Edsbrud, med
                    brændende Landsbyer og forgiftede Brønde. Alt imellem komme saa Selvmordstanker
                    frem. Engang havde han nær dræbt sig med Opium. – I 1811 indtraf
                    Katastrophen.</span> Gjennem Adam Müller var han bleven […] (1873:328-332)</p>

            <p>
                <strong>></strong>
            </p>

            <p>[…] Overskyggelse af den hellige Aand.«</p>
            <div class="ind">
                <p>Allerede 1806 havde Kleist opgivet sit Embede og forladt Königsberg. Han var, da
                    Krigen brød ud mellem Frankrig og Preussen, en Tidlang ved en Misforstaaelse
                    kommen i fransk Fangenskab og var saa 1808 flyttet til Dresden, hvor han kom i
                    Forbindelse med Adam Müller. Som tidligere Fr. Schlegel, havde Müller nu den
                    Ærgjerrighed som den romantiske Læres Apostel og Profet at styre Aanderne; han
                    viste Kleist en glødende Beundring, og opnaaede desværre en ikke ringe
                    Indflydelse paa ham. Müller var en Rhetor, der havde skaffet sig et Indblik i
                    alle Videnskaber og som netop stod i Begreb med at forkynde en ny Filosofi, der
                    skulde overvinde alle tidligere Ensidigbeder. Hans Lære var Læren om
                    »Modsætningerne«, om den evigt flydende, evigt sig fornyende og ophævende
                    »Modsætning«, Punkt og Antipunkt: det attende Aarhundredes Aand og Romantikens
                    var kun Forklædninger af den ene og samme Sandhed, og denne var han i Aaret 1805
                    formentlig for bestandig bleven Indehaver af, da han var gaaet over til den
                    katholske Kirke.</p>
                <p>Efterat Adam Müller var bleven Katholik, gik hans Aandsliv i Begyndelsen ganske
                    op i Mystik. Han studerede Skyernes »hemmelighedsrige Liv«, betragtede sin
                    sygelige Skræk for Uvejr som en Naadegave fra Himlen, og indbildte sig,
                    mathematisk at kunne udregne Geniernes aandelige Udvikling. Saa nærmede han sig
                    til Gentz og slog ind paa en praktisk-politisk Retning, først som preussisk
                    Fremskridtspatriot, senere som Reaktionær i Metternichs Tjeneste.</p>
                <p>1808 grundede Müller og Kleist i Dresden Tidsskriftet »Phöbus«, i hvilket en
                    Række af Kleists bedste Arbejder først blev offentliggjorte.</p>
                <p>Det er meget betegnende, at hvad der tiltalte Müller i »Amphitryon«, det var
                    netop hint Element af hedensk-kristelig Mystik, som f. Ex. aabenbarer sig i den
                    følgende, ordlydende efter Forkyndelsen af Jesu Fødsel tilpassede Replik:</p>

                <p> Dir wird ein Sohn geboren, dess Name Hercules. </p>

                <p>Ind i det Personlige i Digterværket trængte han ikke. Det Centrale i Stykket er
                    Alkmenes Karakter, Midtpunktet i hendes Væsen er atter den Kraft, hvormed hun
                    værger sig mod at lade sin Fred forstyrre, sin Følelse forvirre, og Midtpunktet
                    i hendes Skjæbne er den Kval, hun lider, da hendes inderste Følelse bliver
                    usikker og vaklende ved hendes Ægtefælles Fremtræden i dobbelt Skikkelse.</p>
                <p>Goethe, som uden at forstaa Kjærnen i Kleists Væsen, paa sin geniale Maade begreb
                    meget af hans indre Liv, har sagt det dybe Ord om ham, at han gik ud paa
                    »Forvirring af Følelsen.« Kleist var, i en Grad som faa Mennesker, anlagt paa
                    Følelsens Sikkerhed; Forvirring af Følelsen var for ham den egentligt tragiske
                    Skjæbne, og dog blev hans hele og stærke Følelse atter og atter usikker
                    paany:</p>
                <p>I Kraft af en Familie-Vedtægt var Kleist bleven preussisk Officer; men
                    Familietraditionen og hans personlige Tilbøjelighed stode i Strid med hinanden;
                    han udholdt ikke det disciplinerede Liv og gik ud af Hæren. Han havde været
                    forelsket og havde bundet sig; hans Følelse for Wilhelmine var stærk, men hans
                    Selvopholdelsesdrift som Kunstner var endnu stærkere, og saaledes kom hans
                    Følelse i Forvirring og han opløste Forholdet. Han havde følt sig som Digter,
                    som Geni; alligevel var alle hans Tilløb endte med en Følelse af Mangel paa
                    Evne, og i fuld Forvirring havde han da tænkt paa at gaa i fransk Krigstjeneste
                    for saaledes at finde Døden. Deraf hans uafladelige Kredsen om Følelsen som
                    Problem. I den mønsterværdige lille Novelle »Die Marquise von O.« er Problemet
                    tydeligt. Marquisen véd, saa lidt som Alkmene, hvem det er, som i Mørket har
                    favnet hende; ogsaa hendes Følelse er bleven forvirret; hendes Nærmeste
                    miskjende hende, og da den russiske Officer, som hun holder for sin Redningsmand
                    og der afslører sig som den Skyldige, vender angerfuld tilbage, sønderslide
                    afvexlende vildt Had og forsonet Kjærlighed hendes skyldfri Sind. Paa lignende
                    Maade bliver i Michael Kohlhaas's Sjæl den oprindeligt saa sikre Retsfølelse
                    gjort usikker og tilsidst helt bragt i Forvirring ved den Uret, han lider.</p>
                <p>Kleist selv lod sig af saaret Retsfølelse forlede til at krænke Goethe, ligesom
                    han af saaret Stolthed brød med Venner og Bekjendte. Han sendte den af ham i
                    lige Grad beundrede og misundte Goethe sin »Penthesilea« og oplevede den
                    Skuffelse, at Dramet, som det var at vente, vakte Mesterens Uvilje. Goethe, der
                    desværre kun var skarptseende overfor den frastødende Side af Kleists Væsen,
                    siger om ham: »Hos mig opvakte Kleist tiltrods for min oprigtige Deltagelse og
                    det af den udspringende Forsæt at dømme mildt, kun Gysen og Afsky, som et af
                    Naturen skjønt anlagt Legeme, der er angrebet af en uhelbredelig Sygdom.« Da
                    Lystspillet »Der zerbrochene Krug« paa Grund af den vilkaarlige Akt-Inddeling,
                    Goethe havde underkastet det, faldt igjennem paa Weimartheatret, »forvirredes«
                    ganske Følelsen hos den Skuffede, og han skrev Epigrammer om den store Mands
                    Privatliv - deriblandt det stygge og lave om det »tidligt modne« Barn, der
                    allerede havde Bryllupsdigtet færdigt til Forældrenes Bryllupsdag.</p>
                <p>Derfra stammer det sygelige Træk i alle hans Digtninge. Selv i »Kohlhaas«, dette
                    Mesterværk af Fortællerkunst, hvor fra først af enhver Skikkelse er tegnet med
                    genial Bestemthed, ender Alt i Drømmeliv. Henimod Slutningen optræder en selsom
                    Zigeunerske, der bliver betegnet som Kohlhaas's afdøde Hustrus omflakkende Aand;
                    desuden en anden spøgelseagtig Skikkelse, den syge, tilsidst halvt vanvittige
                    Kurfyrste af Sachsen - figurer, der staa i den skarpeste Modsætning til de
                    friske, dagklare Skikkelser i Fortællingens Begyndelse. »Den hellige Cæcilie« er
                    en katholsk Legende, hvis Tendens er rettet mod Billedstormeriet. Digteren
                    svælger her med en vis Tilfredsstillelse i overtroiske Forestillinger og lader
                    den hellige Jomtru straffe Fjenderne af den katholske Kirkes Billedpragt med
                    pludseligt Vanvid.</p>
                <p>Temmelig tidligt forfaldt Kleist til Nydelsen af Opium. Man mindes her derom.</p>
                <p>I Aaret 1809 optræder Digteren som lidenskabelig politisk Agitator. Hans Stemme
                    klinger nu en Tidlang rigt og fuldt. Han bebrejder sine Landsmænd, at de ikke
                    have Tillid nok til Hjerternes hemmelighedsfulde Kraft. Han kalder Napoleon en
                    Synder, hvem intet menneskeligt Sprog formaar at stemple tilstrækkeligt. Alt
                    hvad der foretages mod Franskmændene, synes ham mat og elendigt. Fichte's »Taler
                    til den tyske Nation« er ham en Væmmelse; han haaner Fichte som en Pedant uden
                    Handlekraft. Dyb Foragt nærer han for Medlemmerne af »Tugendbund« med deres
                    frygtsomme Daadløshed. Han skriver sit Sørgespil »Hermanns-Slaget« for at
                    opfordre sine Landsmænd til at behandle Napoleon som Hermann behandlede Varus.
                    Mod den handlesvage Ungdom er disse Ord af Dramaet rettede:</p>

                <p> Die schreiben, Deutschland zu befreien,<br/> Mit Chiffren, schicken mit Gefahr
                    des Lebens<br/> Einander Boten, die die Römer hängen<br/> Versammeln sich um
                    Zwielicht - essen, trinken,<br/> Und schlafen, kommt die Nacht, bei ihren
                    Frauen.<br/> […]<br/> Die Hoffnung: morgen stirbt Augustus<br/> Lockt sie,
                    bedeckt mit Scbmach und Schande,<br/> Von einer Woche in die andere. </p>

                <p>Saa lidet har han gjort for at bevare Oldtidsfarven, at han lader Hermann tale om
                    en »Vexel« og Varus sammenligne Cheruskerfyrsten med en »Dervisch«.</p>
                <p>Han vilde have en Krig, som Spanierne førte den, med Mord og Edsbrud, med
                    brændende Landsbyer og forgiftede Brønde.</p>
                <p>Saa fandt Slaget ved Wagram Sted, og alle Kleist's Forhaabninger var
                    tilintetgjorte. Han spurgte gysende sig selv, om der da ikke gaves nogen
                    Retfærdighed paa Jorden.</p>
                <p>Ingen Trøst i det offentlige Liv, ingen Udsigter i Privatlivet: Ingen Penge,
                    intet Udkomme. Ingen Opmuntring, intet Bifald. Hans Nærmeste og Kjæreste
                    skattede ham ikke. Han skriver kort før sin Død til en moderlig Veninde: »Saa
                    vilde jeg dog hellere ti Gange lide Døden end endnu en Gang opleve, hvad jeg
                    nylig følte i Frankfurt ved Middagsbordet mellem mine to Søstre. Den Tanke, at
                    mine Fortjenester, de være nu større eller mindre, slet ikke anerkjendes af dem,
                    saa jeg betragtes som et ganske unyttigt Medlem af det menneskelige Samfund, der
                    ikke mere fortjener nogensomhelst Deltagelse, berøver mig ikke blot Fremtiden,
                    men forgifter mig Fortiden.«</p>
                <p>Han vidste tilsidst slet ingen anden Udvej til at tjene sit Brød end den, paany
                    at blive Officer, hvad han saa nødigt vilde, og det vilde sige at vende tilbage
                    til en Livsstilling, han tolv Aar tidligere havde opgivet. Han ejede imidlertid
                    ikke engang de til en Officers Udrustning nødvendige Penge. En Ansøgning til
                    Hardenberg om Hjælp forblev ubesvaret. Netop paa dette Tidspunkt var det saa, at
                    Preussen saa sig tvunget til den Skam at indgaa Forbundet med Napoleon mod
                    Rusland. Ingen større Forvirring af Fædrelandsvennens Følelse lod sig tænke, end
                    den, som maatte følge deraf. Han, »Hermanns-Slagets« Digter, Napoleons
                    Dødsfjende, tvunget til som preussisk Officer at kjæmpe for sit Fædrelands
                    Ydmyger!</p>
                <p>Under dette sidste Pligtsammenstød brast hans Hjerte. »Min Sjæl er saa træt,«
                    skriver han, »at naar jeg blot stikker Næsen ud af Vinduet, smerter Dagslyset
                    mig, som skinner paa den.«</p>
            </div>
            <p><span class="ind">Han var moden til Afgjørelsen. </span>Gjennem Adam Muller var han
                bleven […] (1891:415-422)</p>
        </div>

        <div id="hs2_0085">
            <h1>Omarbejdelse</h1>
            <h2>Om Heinrich von Kleist og Zacharias Werner</h2>
            <p>[…] November 1811. H. v. K.</p>
            <!-- tilføjet « udeladt aht. sammenligneligheden-->
            <p>
                <span class="ud">Saaledes sønderbrødes den saa skjønt anlagte Digterpersonlighed
                    omtrent som et af hans egne Kunstværker, ved mørke og uhyggelige
                    Natureiendommeligheder, der sløve Villien og tilintetgjøre Aandens Spændkraft og
                    Frihed.</span>
            </p>
            <p><span class="ud">I den anden navnkundige tydske Dramatiker, Zacharias Werner,</span>
                var der langt mindre at sønderbryde […] (1873:334)</p>

            <p>
                <strong>></strong>
            </p>

            <p>[…] November 1811. H. v. K.</p>
            <div class="ind">
                <p>Kleist var den stejleste Karakter i Datidens aandelige Verden i Tyskland, og han
                    havde tilmed et overfuldt Hjerte. Han vilde bygge paa Følelsens Grund, efter at
                    han havde opgivet at naa til Sandhedens Erkjendelse. Rent digterisk formaaede
                    han at gjøre det, som han i »Kohlhaas« bygger paa Retsfølelsen, i »Käthchen von
                    Heilbronn« paa den ubetingede Hengivenheds Følelse. Men i den virkelige Verden,
                    hvori han ved sin Fødsel var sat, havde Ingen Brug for hel, stærk Følelse af den
                    Art som hans. Han fandt da ikke denne Følelse hos Andre, og hvor han selv fulgte
                    den, blev han overalt ladt i Stikken. Ak! Intet var helt paa denne Jord, ikke
                    engang hans Kald!</p>
                <p>Ingen elskede Helhed som han, og Ingen var ustadigere, sygeligere, mere splittet.
                    Altid var han en Fortvivlende, evigt vaklede han mellem den højeste Stræben og
                    Driften til Selvmord. Derfor se vi ham, den største af Romantikerne, modtagelig
                    for næsten alle de Vildfarelser, som hans digteriske Samtidige er udsatte for.
                    De fleste Karakterer i hans Værker blive, omtrent som hans egen skjønt og stort
                    anlagte Personlighed, nedbrudte ved mørke og uhyggelige Naturejendommeligheder,
                    der sløve Viljen og tilintetgjøre Aandens frie Spændkraft. Dog i Litteraturen
                    vil Heinrich von Kleist blive staaende, ligesom Alle, der blive staaende i den,
                    ved den Styrke og Lidenskab, med hvilken han har levet og skrevet.*) [*)Adolf
                    Wilbrandt: Heinrich von Kleist 1863. Otto Brahm: Heinrich von Kleist 1884.]</p>
            </div>
            <p><span class="ind">I den romantiske Skoles anden navnkundige Dramatiker</span> var der
                langt mindre at sønderbryde […] (1891:424-425)</p>
        </div>

        <div id="hs2_0086">
            <h1>Omarbejdelse</h1>
            <h2>Om Zacharias Werner</h2>
            <p>[…] den romantiske Type. <span class="ud">Han blev født af en sindssyg Moder, der
                    indbildte sig, at hun var Jomfru Maria og Sønnen Verdens Frelser. Denne Frelser
                    førte et i høi Grad forvorpent og usædeligt Liv, men gik af religiøse Aarsager
                    ind i Frimurerordenen, ved hvis Hjælp han mente, at en ny, dybere Religiøsitet
                    skulde udbrede sig over Verden. Han blev ansat som Embedsmand i Warschau,
                    giftede sig tre Gange og lod sig tre Gange skille i Løbet af 6 Aar.</span> En
                stor Indflydelse fik en Præst […] (1873:334-335)</p>

            <p>
                <strong>></strong>
            </p>

            <p>[…] den romantiske Type.</p>
            <div class="ind">
                <p>Zacharias Werner blev født 1768 i Königsberg som Søn af en Universitetsprofessor,
                    der tillige var Theatercensor. Saaledes fik han allerede som Barn Lejlighed til
                    næsten dagligt at se Skuespil og til i sin tidligste Ungdom at lære
                    Theatervæsenets hele Teknik at kjende. Efter en Udtalelse af Hoffmann at dømme,
                    var hans Moder »højtbegavet med Aand og Fantasi.« Hun hengav sig til et
                    overspændt, mystisk Sværmeri og vandt derved ingen ringe Indflydelse paa sin
                    Søns ildfulde Indbildningskraft, men blev i sine modnere Aar greben af en
                    Sindssygdom, under hvilken den Idé udviklede sig hos hende, at hun var Jomfru
                    Maria og Sønnen Verdens Frelser.</p>
                <p>Zacharias Werner førte som ung Student et saare letfærdigt Liv; hans Temperament
                    var sangvinsk og hans Sanselighed stærk. I sit tyvende Aar udgav han et Bind
                    lyriske Digte, der ligesom Friedrich Schlegels og andre Romantikeres første
                    Frembringelser ikke er isprængt med nogensomhelst Mystik, men i det attende
                    Aarhundredes Stil ivrer mod »Fromladenhed, hellig Dumhed, Hykleri og
                    Jesuitisme.« Endnu forholdsvis ung anslog han dog selv den fromladne Tone.
                    Skjøndt han vedblev med sine Udsvævelser, kan man ikke uden videre kalde ham en
                    Hykler, thi han begik og angrede dem afvexlende. Hans Væsen var ustadigt, som
                    han selv har betegnet det i sit sidste Digt »Unstäts Morgenpsalm«, og allerede i
                    Prologen til »Söhne des Thals« kalder han sig en »Ustadig«, der stedse »vandrer,
                    veklager, advarer.«</p>
                <p>Af religiøse Grunde traadte Werner ind i Frimurerordenen; han havde den Tro, at
                    ved dens Hjælp vilde en ny, dybere Religiøsitet udbrede sig over Verden. Af
                    økonomiske Grunde tog han mod et Embede som Kammersekretær i den preussiske
                    Statstjeneste og blev i denne Egenskab 1795 forflyttet til Warschau. Han havde
                    netop rettet tre ildfulde Hymner til de i deres Frihedskamp saa ulykkelige
                    Polakker - en Slagsang, et Opraab og en Sørgesang - da han som preussisk
                    Stats-Embedsmand holdt sit Indtog i det erobrede Warschau, hvor han tilbragte ti
                    behagelige Aar. Han giftede sig der tre Gange, de to første Gange saa overilet,
                    at han snart efter Brylluppet lod sig skille; tredje Gang varede Ægteskabet med
                    en i særlig Grad elskværdig Polakinde nogle Aar. Fra hende blev han skilt i
                    1805. Ved denne Skilsmisse erklærede han sig for den alene skyldige Part. »Jeg
                    er vel,« skriver han i et Brev til Hitzig i den Anledning, »intet slet Menneske,
                    men i mange Henseender en Svækling (Gud styrker mig dog til Gjengjæld i andre
                    Henseender), ængstelig, lunefuld, gjerrig, urenlig; Du véd det jo.«
                    Selvportrætet smigrer ikke.</p>
                <p>Imidlertid havde først Schleiermachers Taler om Religionen, dernæst Jakob Böhme
                    gjort et ikke overfladisk Indtryk paa ham. Kunst og Religion blev ham Et.
                    »Hvorfor,« skriver han til Hitzig, »have vi dog ikke ét Navn for disse to
                    enstydige Ord?« De betegne for ham fra først af hvad han snart kalder den
                    levende Følelse for den store Natur, snart en ren Sjæls ligefremme,
                    fordringsløse Udstrømmen i Naturens rene Hav. I Poesien føler han, efter sin
                    egen Erklæring, »ganske som Tieck.« Om den kirkelige Katholicisme taler han i
                    Warschau endnu med en vis Kulde; han tager den i Forsvar »ikke som Troessystem,
                    men som en paany opgravet mythologisk Guldgrube.«</p>
                <p>Paa én Dag, den 24. Februar 1804, berøvede Døden ham hans Moder og hans
                    fortroligste, polske Ven Mnioch. Deraf Titlen paa den ti Aar senere digtede
                    Skjæbnetragedie »Den 24. Februar.«*) [*) Se Hovedstrømninger I
                    Emigrantlitteraturen. 2den Udg. S. 301.]</p>
            </div>
            <p><span class="ind">Efter at Werner havde henvendt sig til alle mulige Beskyttere og
                    Velyndere med Ansøgninger om de ved deres Forbindelser vilde skaffe ham et
                    Embede, hvorved der var saa lidt som muligt at gjøre og saa meget som muligt at
                    tjene, lykkedes det ham endelig, igjennem en Minister, der i lige høj Grad
                    interesserede sig for Religion og for Frimureri, at opnaa et mageligt og
                    indbringende Embede i Berlin. Han gav sig først hen til alle Hovedstadens
                    Fornøjelser og Nydelser, men følte efter Preussens Nederlag og Napoleons Indtog
                    Drift til et omflakkende Liv. Han stod fri og alene, da alle hans Ægteskaber
                    havde været barnløse, og han havde ved sin Moders Død arvet en Formue. Han
                    gjorde Rejser i Tyskland og i Østerrig, det »gudsvelsignede« Land, som han
                    kalder det, gjorde Fru de Staels Bekjendtskab, opholdt sig i længere Tid hos
                    hende i Coppet, og opnaaede i Weimar af Fyrst-Primas Dalberg en aarlig Pension.
                    En Professor Passow, der lærte ham at kjende her, skriver om ham til Voss:
                    »Werner har mishaget mig forfærdeligt, fordi jeg ikke to Gange har fundet ham
                    ens, hvad der foranledigedes af hans utaalelige Stræben efter overalt at behage.
                    Det afhang altsaa af Enhver, om han vilde have ham frivol indtil den dybeste
                    Gemenhed eller andægtig indtil den mest moderne Aandighed.« </span>En stor
                Indflydelse fik en Præst […] (1891:424-429)</p>
        </div>

        <div id="hs2_0087">
            <h1>Omarbejdelse</h1>
            <h2>Om Zacharias Werner</h2>
            <p>[…] Overgang til Katholicismen. <span class="ud">Werner er Hovedrepræsentanten for
                    den mystiske Poesi. Som saadan fik han 1805 en Sinecure i Berlin, hørte nogen
                    Tid til Mme de Staëls Hof, hvor han blev meget beundret, begyndte efter sit
                    Religionsskifte i Rom det afsindigste Liv, dagligt delt mellem de mest dyriske
                    Udsvævelser og brændende Ekstase, mellem de gemeneste Sandsenydelser og Andagt
                    og Bøn. Som Præst i Wien holdt han saa under uhyre Tilløb Prædikener i Abraham a
                    Santa Claras Maneer, om hvilken Munken i »Wallenstein« kan give Dem en Idee,
                    fulde af den høieste Svulst og de platteste Cynismer og Obscøniteter, af
                    Forbandelser mod Kjætterne og Lovprisninger af den hellige Rosenkrands.*) [*)
                    Jul. Schmidt II. 30.] </span>Hans Liv er Nøglen […] (1873:335-336)</p>

            <p>
                <strong>></strong>
            </p>

            <p>[…] Overgang til Katholicismen.</p>
            <div class="ind">
                <p>I November 1809 foretog Werner fra Coppet af en Rejse til Rom, hvor han opholdt
                    sig i flere Aar. Her fulgte i Aaret 1810 hans Omvendelse. Han havde under sine
                    Vandreaar ført det afsindigste Liv, dagligt delt mellem lave Udsvævelser og
                    glødende Troes-Sværmeri, mellem dyriske Sansenydelser og Andagt og Bøn. De
                    Brudstykker af hans Dagbøger, der i to smaa Bind er blevne udgivne af Schütz,
                    røbe en Raahed i Sanselivet, en Hundskhed i Følelseslivet og en Frækhed i
                    Udtryksmaaden, der virke saa meget des modbydeligere, som Udbrud af den
                    jammerligste Sønderknuselse og den dybeste Selvforagt afbryde den omhyggelige
                    Optegnen af hans sensuelle Oplevelser.</p>
                <p>I en testamentarisk Skrivelse til hans Venner (dateret September 1812) nævner han
                    de to Bevæggrunde, der forbyde ham et offentligt Skriftemaal: »den ene er den,
                    at det at blotte og aabne en Pestgrube er farligt for de Omstaaendes, endnu ikke
                    Smittedes Helbred; den anden den, at der i mine Skrifter, som Gud tilgive mig,
                    blandt en Mængde giftige Svampe og andet Ukrudt dog ogsaa hist og her findes en
                    lægende Urt, for hvilken stakkels syge Mennesker, hvem den maaske kunde være
                    nyttig, sikkert vilde gyse tilbage med Forfærdelse, ifald de kjendte den
                    forpestede Agerjord, hvoraf den er spiret frem.«</p>
                <p>Efter at Werner, ejendommeligt nok først efter sin Omvendelse, havde begyndt at
                    studere Theologi og i et Præste-Seminarium havde gjort sig bekjendt med den
                    katholske Kirketjeneste, lod han sig indvie til Præst og optraadte i Wien 1814
                    under Kongressen før første Gang som Prædikant. Han gjorde Lykke. Han imponerede
                    Mængden ved sin lange, magre Skikkelse, der lignede en Martyrs, og ved sit
                    lange, magre Ansigt med stor fremspringende Næse og et Par ildfulde, mørkebrune
                    Øjne, der lynede under de svære Øjenbryn. Under uhyre Tilløb holdt han
                    Prædikener, om hvilke Munkens i »Wallenstein's Lejr« kan give en svag
                    Forestilling, fulde af overspændt Svulst og de platteste Uanstændigheder, i
                    hvilke Vid og Forstand er parrede med asketisk Nonsens og kjedsommeligt Vaas,
                    medens Forbandelser mod Kjætterne vexle med Lovprisninger af den hellige
                    Rosenkrans. - Han døde i Wien 1823.*) [*) Hitzig: Lebens-Abriss Zacharias
                    Werners, 1823. Schütz: Zacharias Werner, Biographie und Charakteristik,
                    1841.]</p>
            </div>
            <p><span class="ind">Werner er Hovedrepræsentanten for den mystiske Poesi. </span>Hans
                Liv er Nøglen […] (1873:335 / 1891:429-431)</p>
        </div>

        <div id="hs2_0088">
            <h1>Omarbejdelse</h1>
            <h2>Om Joseph Görres</h2>
            <p>[…] i alle Henseender <span class="ud">synes mig at være den interessanteste,
                    Friedrich Gentz.*) [*) »Briefwechsel zwischen Gentz u. A. Müller«. – Dr. K.
                    Mendelssohn-Bartholdy: »Fr. v. Gentz«. – »Aus dem Nachlasse Fr. v. Gentz«
                    I-II.]</span></p>
            <p><span class="ud">Den Formens absolute Ligegyldighed mod Indholdet, som Romantiken
                    havde proclameret i Poesien,</span> blev af Gentz praktiseret […]
                (1873:345-346)</p>

            <p>
                <strong>></strong>
            </p>

            <p>[…] i alle Henseender <span class="ind">er interessantest, Friedrich
                Gentz.</span></p>
            <div class="ind">
                <p>Joseph Görres blev født 1776 ved Rhinen; han sad paa Skolebænk med Clemens
                    Brentano og blev paa den Tid, da franske Tropper oversvømmede Tyskland, revet
                    ind med i den revolutionære Bevægelse. Han havde endnu ikke begyndt sine
                    Universitetsstudier, da han som Medlem af Jakobinerklubben i sin Fødeby Koblenz
                    optraadte som Talsmand for Frihedsideer, og da han som Grundlægger af «Det røde
                    Blad« gav de tyske Frihedsmænd et Organ. Fortiden forekom ham afskyværdig,
                    Frankrig det forjættede Land, den øvrige Verden Trældommens Rige.</p>
                <p>Da i 1798 den franske Hær marscherede ind i Rom, jublede Görres højt over Roms
                    Fald og Kirkestatens Undergang. Otte Dage efter Indtoget, skriver han i sit
                    Blad: »Af Klerkevæsenet ville vi rive Masken, sunde Ideer ville vi overalt
                    bringe i Omløb. Ogsaa vi have svoret alt Præsteri og Munkeri evigt Had og
                    arbejde paa Folkenes Vel; desuden arbejde vi for Fyrsterne, idet vi bevise deres
                    Undværlighed og skaffe dem Regjeringssorgerne fra Halsen.«</p>
                <p>Hans Stil er overmodig, ungdommeligt vittig, en ægte Folketribuns og Bladskrivers
                    Stil. Dog findes der en vis Fanatisme i hans Haan, der som al Fanatisme har
                    Muligheden til et fuldstændigt Omslag i sig. Da Forhandlingerne paa Kongressen i
                    Rastatt gjorde Ophævelsen af den gejstlige Kurværdighed, af Bispedømmer og
                    Abbedier let forudseelig, udbød Görres i sit Blad under Overskriften »Tilfals«
                    følgende Varer til Salg: »En hel Skibsladning af Frihedstræfrø, hvis Blomster
                    give de skjønneste Buketter til de Allerhøjeste Prinser og Prinsesser […] 12,000
                    Stykker Menneskefæ, fortræffeligt dresserede, der kan hugge, skyde, stikke,
                    gjøre højre og venstre om. Efter at man i tolv Aar har afrettet dem med
                    Stokkeprygl, er de endelig bragte saavidt, at de lade sig skyde ihjel for deres
                    Herrer uden saa meget som at mukke derved […] Tre Kurhætter af fintgarvet
                    Bøffelskind. De dertil hørende Krumstave er indvendigt udfyldte med Bly og
                    forsynede med Dolke, udvendigt omslyngede med kunstige Slanger; det foroven
                    udførte Guds Øje er blindt.«</p>
                <p>Da Franskmændene 30. December 1797 besatte Mainz paany og Efterretningen naaede
                    til Koblenz, skrev Görres sin vilde Triumfsang over det romersk-tyske Rige: »Den
                    tredivte December 1797, den Dag, da Overgangen over Main fandt Sted, afgik i
                    Regensburg i den blomstrende Alder af 955 Aar, 5 Maaneder, 28 Dage ved en blid
                    og salig Død det hellige romerske Rige, højklodset Ihukommelse, efter
                    fuldstændig Afkræftelse og paa Grund af et Slagtilfælde, men ved fuld Bevidsthed
                    og forsynet med alle hellige Sakramenter […] Den Hensovede var født i Verdun i
                    Juni Maaned Aar 842 [843]; da han saa Verdens Lys, flammede paa Issepunktet over
                    os en ulykkessvanger Parykkomet. Den unge Fyr blev opdragen ved Karl den
                    Enfoldiges, Ludvig Barnets og deres Efterfølgeres Hof […] Men hans Tilbøjelighed
                    til et stillesiddende Liv, i Forbindelse med lidenskabelig Iver for Religionen
                    svækkede bestandig mere hans allerede forud vaklende Helbred […] indtil han
                    endelig i en Alder af omtrent halvtredje hundrede Aar paa Korstogenes Tid blev
                    vanvittig o. s. v.«</p>
                <p>- Gorres anslaar hermed den Tone, der en Menneskealder senere klinger igjen i
                    Börnes Pariserbreve.</p>
                <p>Med Haan aabner Görres den Dødes Testamente, i hvilket den franske Republik er
                    indsat til retlig Arving af den hele venstre Rhinbred og Hans Excellence General
                    Bonaparte til Testamentets Fuldbyrder.</p>
                <p>Denne Tid er Görres' stormende Ungdomsperiode. Allerede i Aaret 1800 trækker han
                    sig tilbage fra den aktive Politik efter at et Besøg i Paris har helbredt ham
                    for hans Samfølelse med Franskmændene. Dog er han endnu bestandig ivrig
                    Fremskridtsmand. Intet skræmmer ham mere end Muligheden af det Forbigangnes
                    Tilbagevenden, hvis Resultater vilde være: et trykkende Despoti, der var
                    forbitret ved langvarige Savn og delvis berettiget ved de indtraadte
                    Begivenheder, fremdeles Præsteskabets Gjenindførelse og den politiske og
                    religiøse Fanatismes forenede Reaktion. Fremmedherredømmets Tryk vækker dernæst
                    hans Nationalfølelse. Ved Universitetet i Heidelberg træder han ind i sin
                    romantiske Periode; han holder Foredrag over Poesiens og Filosofiens Væsen,
                    begynder at sværme for Nibelungenlied, studerer gammeltysk Historie og vil
                    opklare det tyske Folks Oldtid i Digtning og Sagn. Her træffer han sammen med
                    sin Skolekammerat Clemens Brentano, lærer Arnim nærmere at kjende og kommer i
                    Berøring med Tieck, Brødrene Schlegel og Brødrene Grimm. Han udgiver
                    »Kindermythen«, »Die deutschen Volksbucher« og sin Samling »Altdeutsche Volks-
                    und Meisterlieder«.</p>
                <p>Den romantiske Bevægelse, der ikke blot førte til Nationalfølelse men næsten
                    ligesaa stærkt til Universalitet, ledede ham til Studiet af det da endnu kun
                    lidet opdyrkede persiske Sprog; han drev det til næsten uden Hjælpemidler at
                    oversætte Firdusis hele Epopé i kunstfuld Prosa. 1818 kom han som Ordfører for
                    en Deputation fra Staden Koblenz til Berlin; han vovede overfor Kongen frimodigt
                    at trænge paa Opfyldelsen af det under Frihedskrigen givne Løfte om en
                    konstitutionel Forfatning, hvad der havde Unaade og mangeaarig Landflygtighed
                    til Følge for ham.</p>
                <p>Indtil 1824 vedblev Görres overvejende at være den tysksindede Romantiker. Fra da
                    af til sin Død (1848) er han Repræsentanten for den klerikale Reaktion. I
                    »Teutschland und die Revolution« (1820) helder han allerede stærkt til
                    Katholicismen. Han siger her: »Med Reformationen indtraadte det andet
                    Syndefald«. Som Historiker fordybede han sig i Middelalderens Studium, og han
                    begyndte nu med at ære Hierarkiet som den eneste Magt, der kunde sætte en
                    forsvarlig Dæmning for det uindskrænkede Monarki til Bedste for Folkenes Frihed.
                    Snart gik han under Brentanos og Franz Baaders Indflydelse over til Troen paa
                    Syner og stemtes helt klerikalt. Clemens Brentano gjorde netop dengang som i
                    Oldtiden Apollinaris af Tyana Indtryk paa en Slægt, der var modtagelig for
                    theosofisk Overspændthed. Det var det Tidspunkt, hvor Fru de Krüdener stiftede
                    den hellige Alliance.</p>
                <p>Alle[re]de<!-- SS enig, s. 468) --> 1826 betegnede Joseph de Maistre Görres paa
                    Grund af Bogen »Der Kampf der Kirchenfreiheit mit der Staatsgewalt in der
                    katholischen Schweiz« som den Mand, af hvem katholsk Polemik først var bleven
                    ført genialt og retfærdigt og dog paa djærvere og mere rystende Maade end
                    nogensinde før. En saadan Ros fra saadanne Læber vejer tungt; den betyder
                    desuden, at vi staa ved den Grænselinje, hvor den tyske Romantik glider over i
                    den franske Universalreaktion.</p>
                <p>1827 fulgte det som Forarbejde til »Mystiken« interessante Skrift af Görres
                    »Emanuel Swedenborg, hans Visioner og hans Forhold til Kirken.«</p>
                <p>Da Clemens Brentano 1833 flyttede til München, hvor ogsaa Görres havde taget
                    Ophold, mødte de gamle Venner fra Skoletiden hinanden igjen. Brentano's
                    Indflydelse paa Görres var ikke ringe; den første var nu fuldstændigt gaaet op i
                    Overtro; selv Schellings nye Aabenbaringens Filosofi var ham ikke himmelvendt
                    nok. Da unge Theologer en Dag talte om den, udbrød Brentano: »Gaa De væk med
                    Deres Ros; en Draabe Vievand er mig kjærere end den hele Schellingske Filosofi.«
                    Han havde bragt alle sine Optegnelser angaaende Catharina Emmerich's Syner og
                    efter hendes Meddelelser med til München; Evangelierne behøvede han ikke mere;
                    om Christi Udsagn og Rejser vidste han gjennem Seerinden mere end den hellige
                    Skrift. Endog et Landkort over Palæstina havde Helgeninden aabenbaret ham. I
                    denne Brentano's Kreds af Mirakler og Myther blev Görres nu draget helt ind, og
                    han skrev sin »Mystik« (fire Bind 1836—42) den mest forrykte Bog, som den tyske
                    Romantik har frembragt.</p>
                <p>Jo dybere Görres kom ind i Hexe- og Trolddomsvæsenet, des uhyggeligere blev hans
                    eget Væsen. Han troede selv at være besat af den onde Aand, og klagede f. Ex.
                    engang over, at Djævelen, der ikke taalte Indgreb i sit Magtomraade, havde ranet
                    ham et Haandskrift - der senere gjenfandtes i hans Reol.</p>
                <p>Paa den Tid da Kölner Stridighederne udbrød, optraadte Görres som de
                    Ultramontanes Ordfører overfor det preussiske Ministerium; han benyttede under
                    den lidenskabelige Polemik som de katholske Rhinlandes Talsmand mod
                    Protestantismen Bibelens Stil: Modstanderne var ham en Øgleyngel; den preussiske
                    Stat syntes ham besjælet af en ond Dæmon, der i afgjørende Øjeblikke steg op af
                    Staten som af en Dyndgrav. Han betegnede hin Dæmon som den stive Knokkelmand,
                    »hvem man beviser for megen Ære, naar man kalder ham en Aand»; thi, siger han,
                    det er den samme, der i Oldefædrenes Tid i den preussiske Hær førte den Stok,
                    som kunde prygle syv Rygge paa én Gang.</p>
                <p>Denne Polemik indbragte Görres Beundring fra de franske Katholikers Fører, Grev
                    Montalembert. I det katholske Tyskland blev han prist som en Kirkefader; man
                    kaldte ham »den katholske Luther«. Det lykkedes ham at drage den bayerske
                    Regjering ind med i Bevægelsen; den gav Pressen frie Tøjler overfor det
                    protestantiske Preussens Regjering, og Görres' Haab gik ud paa, at Bayern skulde
                    optage Kampen som katholsk Stormagt.</p>
                <p>Han nægtede sig ikke noget Udbrud af religiøs-politisk Fanatisme, gik f. Ex. saa
                    vidt som til at bruge det Kraftudtryk, at Regjeringerne ved at tillade blandede
                    Ægteskaber tvang den katholske Ægtefælle til »at opdrage dobbelte Bastarder«, og
                    det skjøndt Kongen af Bayern var Søn af en protestantisk Moder og selv levede i
                    blandet Ægteskab. Da senere Striden udbrød angaaende Ægtheden af Christi hellige
                    Kjortel i Trier, var han henrykt over at det lykkedes at sætte en Valfart til
                    den hellige Kjortel i Scene, i hvilken Rhinlænderne for at ærgre de
                    protestantiske Preussere deltoge i et Antal af en Million. For Görres var
                    Valfarten til Trier »den sejrende Kirkes Triumf«. Tvivlen om det hellige
                    Klædebons Ægthed og den Indvending, at der jo ogsaa andensteds forevistes
                    saadanne Klædninger afviste han med at henpege til den mirakuløse
                    Mangfoldiggjørelse af Brødet i det nye Testamente.*) [*) Sepp: Görres und seine
                    Zeitgenossen. Nordlingen 1877.]</p>
            </div>
            <p><span class="ind">Formens fuldstændige Uafhængighed af Indholdet, som Romantiken
                    havde forkyndt i Digtekunsten</span>, blev af Gentz praktiseret […]
                (1891:465-473)</p>
        </div>

        <div id="hs2_0089">
            <h1>Omarbejdelse</h1>
            <h2>Afsnit om de Maistre erstattes af en generel sammenfatning</h2>
            <p>[…] vide endog blot, at han <span class="ud">lever!«</span></p>
            <div class="ud">
                <p>Her er det Punkt, hvor den tydske Reaction peger over i den franske. For at
                    antyde mit Arbeides Retning og vise, hvilken Kurs vi holde, vil jeg endnu
                    flygtigt tegne Dem dette Hoved, det mest energiske i den franske Reactionstid.
                    Grev Joseph de Maistre* blev født i Aaret 1754 i Chambéry i Savoien i en
                    Familie, som tilhørte den høie Embedsstand, og i hvilken en streng og religiøs
                    Aand var herskende. De Maistre opdroges i saa absolut en Lydighed, at han endnu
                    ved Universitetet i Turin aldrig tillod sig at læse en Bog, uden at have skrevet
                    til sin Fader for at spørge om Tilladelse. Han fordybede sig fra Barndommen af i
                    de alvorligste Studier, og kunde syv Sprog, hvad der er en Sjeldenhed hos en
                    Franskfødt. 32 Aar gammel blev han gift og var den fortræffeligste Familiefader.
                    Da bankede den franske Revolution paa hans Dør, Savoyen blev indlemmet i
                    Frankrig, og han forlod sit Hjem for at blive sin Konge tro. Han opholdt sig nu
                    nogle Aar i Schweiz og omgikkes nogen Tid Madame de Staël, der beundrede hans
                    Geni, og hvem han bedømmer saaledes: »Jeg kjender intet mere forrykt Hoved; det
                    er den ufeilbarlige Virkning, som den moderne Philosophi har paa enhver Kvinde;
                    men hendes Hjerte er paa ingen Maade slet: i denne Henseende gjør man hende
                    Uret. Hun er forbausende aandrig, især naar hun ikke stræber at være det. Da vi
                    hverken i Theologi eller i Politik just ere af samme Skole, have vi i Schweiz
                    givet Scener, man kunde døe af Latter over, dog uden nogensinde at blive
                    Uvenner.«</p>
                <p>Det afgjørende Træk i De Maistres politiske Grundanskuelse er, at han virkeligt
                    og bogstaveligt troede paa Forsynets Regimente paa Jorden. Thi vel træffer man
                    ofte nok Mennesker, der sige, at de troe derpaa, men det er sjeldnere, at man
                    træffer nogle, der i alle deres Handlinger eller alle deres Domme bære sig ad,
                    som om de troede paa Forsynet. For ret at faae Indtryk af denne hans Tro, bør
                    man læse hans »Considérations sur la France«, der udkom 1797, dette mærkværdige
                    Skrift, i hvilket han forudsiger Restaurationen endog i Enkeltheder. En af hans
                    Yndlingssætninger var: »Verden er fuld af retfærdige Straffe og Dødsdomme, hvis
                    Udøvere ere meget skyldige«. Han var af Naturen ikke Handlingens men
                    Betragtningens Mand, og som handlende og i sine Principer for Handling ikke uden
                    Moderation. Han siger f. Ex., at hvis han var Minister for en Nation, der ikke
                    vilde vide af Jesuiterne, vilde han ikke raade til deres Tilbagekaldelse, men
                    definerer saa rigtignok Nationen som Foreningen af Souverænen og hans
                    Aristokrati – en ikke synderligt demokratisk Definition.</p>
                <p>Kongen af Sardinien, som var bleven nødt til at tye ud paa sin Klippeø og
                    trængtes fra alle Sider, sendte i 1802 De Maistre som sin Gesandt til St.
                    Petersborg, og der blev han 14 Aar, smerteligt adskilt fra sin Familie, lidende
                    under alle de Begivenheder, som opfyldte Europa, følende Stødet af enhver af
                    Napoleons Seire, forladt, saa fattig at han ikke engang havde en Pelts om
                    Vinteren. Dog kalder han ikke, som de tydske Reactionære, Bonaparte for en
                    Djævel. Han skriver: »Bonaparte kalder sig Guds Udsending. Intet er mere sandt.
                    Bonaparte kommer directe fra Himlen, – som Lynet«. Ja han bestræber sig endog af
                    Kjærlighed til sit Land for, hvormeget det end koster ham, at opnaae en Samtale
                    med Keiseren og tale Sardiniens Sag. Det mislykkes, dog tager Napoleon, som
                    anerkjendte Geniet i alle Leire, ham ingenlunde hans Dristighed ilde op; det
                    gjør derimod hans eget Hof. Man er meget fornærmet, og lader ham vide, at
                    Cabinettet er blevet forbauset over det Skridt, han har gjort. Med stolt Ironi
                    svarer han: »Cabinettet er blevet forbauset! Saa er Alt tabt. Forgjæves styrter
                    Verden sammen, Gud bevare os for en uforudseet Idee! Og det er det, som endnu
                    mere levende overbeviser mig om, at jeg ikke er Eders Mand; thi jeg kan love
                    Eder at besørge hans Majestæts Anliggender saa godt som en Anden, men jeg kan
                    ikke love Eder, aldrig at forbause Eder. Det er en Mangel i min Charakter, som
                    jeg ikke kan raade Bod paa«. Han sandede, hvad han etsteds har sagt, at det at
                    stole paa Standhaftigheden af et Hofs Velvillie, »bogstaveligt er det Samme som
                    at lægge sig paa en Møllevinge for at sove trygt«. Imidlertid nagede mange
                    Sorger Faderhjertet. Hans yngste lille Pige var ham helt fremmed. I hans Breve
                    forekommer om hende det rørende Ord, at naar han om Natten overanstrengt af
                    Arbeide ligger vaagen paa sit Leie, troer han »at høre det græde i Turin«. Hans
                    Søn deltager i Krigen mod Napoleon. »Ingen veed,« siger han, »hvad Krig vil
                    sige, naar han ikke har en Søn, som er med«, »jeg stræber, saa godt jeg kan, at
                    afbryde de Drømme om afhuggede Arme og knuste Hoveder, som uophørligt pine mig;
                    saa spiser jeg til Aften som en Yngling, sover som et Barn og vaagner som en
                    Mand, det vil sige tidligt«.</p>
                <p>Man seer, at denne Lovpriser af Baal og Bøddel havde et godt menneskekjærligt
                    Hjerte. Han mangler i sine private Udtalelser hverken Humor eller Godlidenhed.
                    Han havde, som Sainte-Beuve beundringsværdigt har sagt om ham, »intet Andet af
                    Forfatteren end Talentet«.</p>
                <p>Elskværdigst viser han sig maaske i Brevene til sin Datter*: »Du spørger mig, mit
                    kjære Barn, hvoraf det kommer, at Kvinderne ere fordømte til Middelmaadighed.
                    Det ere de ingenlunde. De kunne endogsaa blive ophøiede, men paa kvindelig
                    Maade. Ethvert Væsen bør holde sig paa sin Plads og ikke efterstræbe andre
                    Fortrin end dem, der tilhøre det. Jeg har her en Hund ved Navn Biribi, som er
                    vor Glæde: hvis den en Dag fik Lyst til at lade sig sadle og tøile for at bære
                    mig ud paa Landet, saa vilde jeg være ligesaa lidt fornøiet med den, som med Din
                    Broders engelske Hest, hvis den fik Lyst til at hoppe op paa mine Knæ eller
                    drikke Caffe med mig. Visse Kvinders Vildfarelse bestaaer i at indbilde sig, at
                    de for at være distinguerede maa være det som Mænd. Hvis en smuk Dame for tyve
                    Aar siden havde spurgt mig: Troer De ikke, at en Dame kan være en stor General
                    ligesaagodt som en Mand, saa vilde jeg ikke have undladt at svare: Ganske vist
                    Frue; hvis De commanderede en Armee, vilde Fjenden kaste sig paa Knæ for Dem,
                    ligesom jeg gjør, og De vilde drage ind i den fjendtlige Hovedstad med Trommer
                    og klingende Spil. Hvis hun havde sagt til mig: Hvad forhindrer mig fra at kunne
                    ligesaa megen Astronomi som Newton? vilde jeg ligesaa oprigtigt have svaret:
                    Intetsomhelst, min guddommelige Skjønhed. Tag Kikkerten, og Stjernerne ville
                    ansee det for en stor Ære at blive lorgneterede af deres smukke Øine og skynde
                    sig med at sige Dem alle deres Hemmeligheder. Se, saaledes taler man til
                    Kvinderne baade i Vers og i Prosa. Men den er brav dum, som tager det for gode
                    Varer.« Han viser nu, at Kvindens Kald er at føde og opdrage Mænd og fortsætter:
                    »Forresten, mit kjære Barn, bør man ikke overdrive Noget. Jeg troer, at
                    Kvinderne i Almindelighed ikke bør lægge sig efter Kundskaber, som stride mod
                    deres Pligter, men jeg er meget langt fra at troe, at de bør være fuldkomment
                    uvidende. Jeg vil ikke have, de skulle troe, at Peking ligger i Frankrig, eller
                    at Alexander den Store friede til en Datter af Ludvig den 14de.« Og i et
                    følgende Brev: »Jeg seer, Du er bleven noget vred over mine impertinente Udfald
                    mod de lærde Kvinder; vi maae imidlertid nødvendigvis slutte Fred inden Paaske,
                    og Sagen synes mig saameget des lettere, som Du sikkert ikke har forstaaet mig
                    rigtigt. Jeg har aldrig sagt, at Kvinderne vare Aber, jeg sværger Dig til ved
                    Alt, hvad der er mest helligt, at jeg altid har fundet dem uden Sammenligning
                    smukkere, elskværdigere og nyttigere end Aber, jeg har kun sagt, og det fragaaer
                    jeg ikke, at de Kvinder, som ville være Mænd, kun ere Aber, thi det at ville
                    være Lærd er at ville være Mand. Jeg finder, at den hellig Aand har vist sig i
                    Besiddelse af megen Aand ved at indrette det saaledes, hvor trist det end kan
                    synes. Jeg bøier mig dybt for den Frøken, om hvem Du taler, som har indladt sig
                    paa et episk Digt, men Gud bevare mig for at være hendes Mand, jeg vilde være
                    altfor bange for at see hende nedkomme i mit Hus med en eller anden Tragoedie
                    eller endog med en eller anden Farce; thi naar Talentet engang er i Fart, saa
                    standser det ikke saa let.«</p>
                <p>»Det, som er bedst i Dit Brev og mest afgjørende, det er Din Iagttagelse over
                    Materialierne til den menneskelige Skabelse. Strengt taget er det kun Manden,
                    der er Aske og Støv. Hvis man vilde sige ham Sandheden i Ansigtet, saa maatte
                    han kaldes Skarn, istedenfor at Kvinden blev gjort af et Dynd, der allerede var
                    præpareret og hævet til Værdigheden Ribben. Corpo di Bacco! questo vuol dir
                    molto. Forresten, mit kjære Barn, kan Du efter min Anskuelse ei tale formeget om
                    Kvindernes Adel, end ikke om de borgerlige Kvinders; der bør for en Mand ikke
                    være noget mere Fortræffeligt end en Kvinde, ganske som for en Kvinde o. s. v.
                    […] Men det er netop i Kraft af denne høie Idee, som jeg har om disse sublime
                    Ribben, at jeg bliver alvorlig vred, naar jeg seer nogle, som ville gjøre sig
                    til primitivt Dynd. Det synes mig, at Spørgsmaalet hermed er fuldstændigt
                    klaret.«</p>
                <p>Man undres ved at see den strengt orthodoxe Katholik spøge saa frit med den
                    bibelske Legende; men selv i Vittigheden og Spøgen fornegter det reactionære
                    Grundtræk sig ikke. Det er overhovedet eiendommeligt for de Maistre, at en vis
                    pirrende Vittighed hos ham gaaer Haand i Haand med Udbruddets voldsomme og
                    dæmoniske Energi, en Energi, der blandt Andet ytrer sig i et saadant lille
                    Symptom, som at Ordet à brûle-pourpoint er hans Yndlingsord; det sigter som
                    bekjendt ordret til at brænde et Ildvaaben af paa selve Modstanderens Frakke. I
                    »Soirées de Saint-Pétersbourg« lader han sin Forbitrelse gaae ud over Baco; han
                    siger, og med en Indsigt, hvis Resultat den nyeste Naturvidenskab er tilbøielig
                    til at godkjende: »Baco var et Barometer, der meldte smukt Veir, og da han
                    meldte det, saa troede man, det var ham, der havde skabt det.« I sine Breve
                    siger han saa: »Jeg veed ikke, hvordan det gik til, at jeg kom til at slaaes paa
                    Liv og Død med den salig Kantsler Baco. Vi have boxet med hinanden som to Boxere
                    fra Fleetstreet, og har han end revet mig nogle Haar ud af Hovedet, saa skulde
                    jeg troe, at hans Paryk ikke mere sidder paa sin Plads.«</p>
                <p>Naar han kommer ind paa sine Yndlingsideer: at det gjælder om at holde Staterne
                    sammen med Straf og Tugt, har hans Vittighed undertiden næsten en voltairisk
                    Charakter, saaledes hvor han i anden Del af Soiréerne taler om de Maader,
                    hvorpaa man kan vedligeholde Corpsaanden. Hvilken grændseløs Menneskeforagt
                    ligger der ikke her i Spøgen! »Til at hævde Æren og Disciplinen,« siger han, »i
                    et Corps eller en hvilkensomhelst Association ere priviligerede Belønninger end
                    ikke saa virksomme som priviligerede Straffe.« Han viser, hvorledes Romerne
                    havde hittet paa at gjøre den militaire Bastonnade til en Forret, idet
                    Soldaterne alene havde Ret til at blive bankede med Vinstokke. Ingen Mand, der
                    ikke var Militær, kunde blive banket med en Vinstok, og intet andet Træ end
                    dette kunde bruges til at banke en Militair. »Jeg begriber ikke, at ikke en
                    lignende Idee er opstaaet i en moderne Souveræns Hjerne. Hvis jeg blev adspurgt
                    angaaende dette Punkt, vilde min Tanke ikke gaae tilbage til Vinstokken, thi
                    slaviske Efterligninger nytte Intet. Jeg vilde foreslaa Laurbærtræet.« Det
                    udvikles nu, hvorledes et stort Drivhus burde oprettes i Hovedstaden, bestemt
                    udelukkende til at frembringe det nødvendige Laurbærtræ til i Underofficierernes
                    Hænder at garve Ryggene paa den russiske Armee. Dette Drivhus skulde staae under
                    Inspection af en General, der var Ridder af St. Georgs Ordnen idetmindste af
                    anden Klasse, og som skulde bære Titelen »Overinspecteur over Laurbærdrivhuset.«
                    Planterne skulde ikke kunne passes, pleies og beskjæres af Andre end af gamle
                    Invalider af et uplettet Rygte. Modellen til Stokkene, der alle burde være
                    nøiagtigt ens, skulde opbevares i Krigsministeriet i et rødt Etui; enhver Stok
                    skulde hænge i Underofficierens Knaphul i et St. Georgsbaand, og paa Drivhusets
                    Fronton skulde man læse: Det er mit Træ, som frembringer mine Blade.</p>
                <p>De Maistres Hovedværk, »Bogen om Paven«, indeholder denne geniale Reactionæres
                    Anskuelser i en Sum. Han siger heri: »En stor og mægtig Nation har nylig for
                    vore Øine gjort den største Anstrengelse henimod Frihed, som Verden har seet.
                    Hvad har den opnaaet? Den har bedækket sig med Latter og Skam, for tilsidst at
                    sætte en corsikansk Gendarme paa den franske Konges Throne.« Han viser,
                    hvorledes det katholske Dogme, som Alverden veed, forbyder enhver Art Revolte,
                    medens Protestantismen, der gaaer ud fra Folkets Souverænitet, lægger
                    Afgjørelsen i den indre Følelse, der skal skrive sig fra et vist moralsk
                    Instinct (Pag. 160): »Der er saamegen Analogi, saamegen Broder-Lighed, saamegen
                    indbyrdes Afhængighed mellem den pavelige og den kongelige Magt, at man aldrig
                    har rokket den Første uden at røre den Sidste«, og han citerer til Bevis disse
                    Ord af Luther: »Fyrsterne ere i Almindelighed de største Narre og de mest
                    topmaalte Skurke af Verden; man kan ikke vente sig noget Godt af dem, de ere
                    Guds Bødler, som han bruger til at tugte os med.« (Pag. 174.) Han viser, at
                    Protestantismen, der ikke respecterer Kongemagten, heller ingen Respect har for
                    Ægteskabet: »Havde Luther ikke den Frækhed at skrive i sin Commentar til Genesis
                    1525, at med Hensyn til det Spørgsmaal, om man tør have flere Koner, stiller
                    Patriarchernes Autoritet os frit, at Tingen hverken er tilladt eller forbudt, og
                    at han for sin Part ikke afgjør Noget, en opbyggelig Theori, der snart fandt sin
                    Anvendelse i Landgreven af Hessen-Cassels Hus.« De veed, at Luther tillod denne
                    Souveræn at gifte sig med to Koner paa engang. – Han hævder det Paradox, at
                    Mennesket af Naturen er Slave, og at Intet er mere usandt end Rousseaus Sætning:
                    Mennesket er født frit og ligger dog overalt i Lænker. Tvertimod, Mennesket er
                    født Slave, og først Christendommen har paa overnaturlig Maade gjort det frit.
                    Derfor kalder han ogsaa den christne Kvinde et i Sandhed overnaturligt Væsen. De
                    begriber da, i hvilke Udtryk han taler om Voltaire, den Mand, »i hvis Hænder
                    Helvede havde nedlagt sin hele Magt«. Bogen culminerer i hans Statstheori:
                    »Monarchiet er et Mirakel, og istedenfor at ære det som saadant, skjælde vi det
                    ud for Despoti. Den Soldat, der ikke dræber et Menneske, naar en legitim Fyrste
                    befaler det, er ikke mindre skyldig, end den, som begaaer et Drab uden Ordre.«
                    De Stater, der have indført Protestantismen, ere blevne straffede igjennem
                    Berøvelse af deres dyrebare Monarcher. Thi de Maistre har udregnet, at
                    Fyrsternes Regjeringstid er kortere i de protestantiske Lande end i de
                    katholske. Kun een Vanskelighed møder ham her, som han ikke kan forklare. Mine
                    Tilhørere, det er os, som volder ham den. Han finder, at i Danmark alene blandt
                    de protestantiske Lande leve Fyrsterne efter Reformationen ligesaa længe som før
                    den. »Danmark synes i Kraft af en eller anden skjult, men sikkert for Nationen
                    hæderlig Grund, ikke at have undergaaet denne Lov om Regjeringstidens
                    Forkortelse.« (Pag. 383.)</p>
                <p>Den energiske Forsvarer af Fortidens System kunde i Slutningen af sit Liv endelig
                    ikke dye sig for at give den store Miskjendte, Inqvisitionen, en Æresopreisning.
                    Det skete i »Lettres à un gentilhomme russe sur l'inquisition espagnole«. Han
                    forsøger i denne Bog af al sin Magt at vaske de Sorte saa hvide som muligt, men
                    man maa ved Læsningen mindes det dybsindige Ord, som den gamle Tiger siger i
                    Indernes »Hitopadesa«: »Ligefuldt – ligefuldt,« siger Tigeren, »er det Rygte, at
                    Tigrene æde Mennesker, svært at gjendrive.« Han oplyser her først en stor Mængde
                    Usandheder, der ere blevne sagte om Inqvisitionen, og viser, at den aldeles ikke
                    var nogen geistlig, men en verdslig Domstol. Det Parti af Bogen, der har
                    Interesse for os, er imidlertid det, hvor han forsvarer Inqvisitionens
                    Bedrifter. Han siger: »I Spanien og Portugal som andensteds lader man ethvert
                    Menneske i Fred, der holder sig rolig; hvad den Uforsigtige angaaer, der
                    dogmatiserer eller forstyrrer den offentlige Orden, da kan han kun beklage sig
                    over sig selv.« »Den moderne Sophist, der i Mag converserer i sit Cabinet,
                    bryder sig lidet om, at Luthers Argumenter have frembragt Trediveaarskrigen; men
                    de gamle Lovgivere, der vidste, hvad disse ulykkesvangre Lærdomme alt kunde
                    koste Menneskene, straffede saare retfærdigt med Døden en Forbrydelse, der var
                    istand til at ryste Samfundet i dets Grund og at bade det i Blod.« »Det er i
                    Kraft af Inqvisitionen, at der i de sidste 300 Aar har været mere Lykke og Ro i
                    Spanien end i det øvrige Europa.«</p>
                <p>Foran dette Skrift har de Maistre sat et Citat, der lærer, at alle store Mænd
                    have været intolerante, og at man maa være det. »Hvis man paa sin Vei,« har
                    Encyclopædisten Grimm sagt, »møder en skikkelig Fyrste, saa bør man prædike
                    Tolerance for ham, for at han kan gaae i Snaren, og det knuste Parti faae Tid
                    til at reise sig ved den Tolerance, der tilstaaes det, og saa knuse sin
                    Modstander, naar Touren kommer til det at herske. Derfor er Voltaires Prædiken,
                    der vaaser om Tolerance, en Prædiken, som kun passer for Tossehoveder og dem,
                    som lade sig narre, eller for Folk, der slet ingen Interesse have i Sagen.«</p>
                <p>Heri skjuler sig en grov Sophisme. Det seer et Barn, at enhver sand Lidenskab
                    umuliggjør Tolerance. Men er derfor Voltaires Princip en Løgn? Nei, Knuden løses
                    let og simpelt. I Theorien gjælder Intolerancens Princip, i Praxis Tolerancens.
                    Paa Theoriens Omraade ingen Pietet, ingen Tolerance, ingen Skaansel! Thi Løgnen
                    skal hugges sønder og sammen, og Daarskaben skal sprænges i Luften, og
                    Reactionen skal flaaes. Men nu Løgneren og Tossen og den Reactionære? skal han
                    maaskee ogsaa hugges sønder og sammen eller flaaes eller sprænges i Luften? Han
                    skal gaae sin Gang. Praxis – det er Tolerancens Omraade.</p>
                <p>Mit Hverv er endt. Jeg har fra mange Sider i den Hensigt at levere en virkeligt
                    productiv Kritik, og med den Bestræbelse at forlade de udtraadte Veie og finde
                    paa engang nye og sande Synspunkter, skildret Dem den stigende Reaction i den
                    tydske Romantik: den Reaction, der i Frankrig naaer en saadan Høide, at Omslaget
                    bliver en historisk Nødvendighed. Og da Frihedens Lys først bliver tændt paa
                    nogle faa Punkter: i Grækenland, i Frankrig, saa flyver dette Lys fra Punkt til
                    Punkt, til Frihedens Bauner lyse fra alle høie Steder i Europa. – Saa følge nye
                    Reactioner og nye Frihedskampe.</p>
            </div>
            <p><span class="ud">Vi leve hertillands for Øieblikket i en Reactionens Tid. En saadan
                    følger altid paa uoverlagte og tøilesløse Frihedsbestræbelser. De veed, at
                    Phaeton, Apollons Søn, en Dag fik Lov til at kjøre Solgudens Vogn og styrede den
                    saa slet, at Solen afsved Alt og stak Byerne og deres Paladser i Brand. Et Sagn
                    fortæller, at enkelte af Oldtidens Folk herover bleve saa forfærdede, at de gave
                    sig til at anraabe Guderne om evigt Mørke. Vi have paa Afstand været Vidner til
                    Phaetons Kjørsel. Og den, som er lydhør, fornemmer tydeligt Ordene: Mørke! mere
                    Mørke! i Raabene rundt omkring os. Gid vi i Tide vilde besinde os og vise os
                    forstandigere end hine Oldtidens Folk!</span> (1873:363-378)</p>

            <p>
                <strong>></strong>
            </p>

            <p>[…] vide endog blot, at han <span class="ind">er til!»</span></p>
            <div class="ind">
                <p>Vi staa her igjen ved et Punkt, hvor den tyske Reaktion peger over mod den
                    franske.*) [*) Smlgn. Briefwechsel zwischen Priedrich Gentzund Adam Heinrich
                    Müiller. Stuttgart 1857. - K. Mendelssohn-Bartholdy: Friedrich von Gentz.
                    Leipzig 1867. - Aus dem Nachlasse Friedrichs von Gentz. 2 Bände.Wien 1867.]</p>
                <p>Den franske er i sit inderste Væsen politisk og religiøs som den tyske litterær.
                    Den er aabent og følgestrengt katholsk, medens den tyske kun glider ind i
                    Katholicisme. Den er overhovedet for nedarvet Autoritet paa alle aandelige og
                    sociale Omraader, og de Maistre er dens tydeligste og reneste Karakter paa samme
                    Tid som han er et af dens største og kraftigste Talenter. Denne vittige og
                    energiske Forherliger af Bøddelen og Talsmand for Kjætterbaalene er Oplysningens
                    og Humanitetsidealernes Modstander af Princip og for Alvor.</p>
                <p>De tyske Romantikere holdt af Tusmørket og Maaneskinnet. Rationalismens skarpe
                    Dagslys og Lynene fra den franske Revolution havde drevet dem til at befinde sig
                    bedst i Skumring. Men hvad er selv Novalis' Kjærlighed til Natten i
                    Sammenligning med Lovprisningen af Mørket hos Joseph de Maistre! Sagnet
                    fortæller, at Faeton, Apollons Søn, en Dag fik Lov at kjøre Solgudens Vogn og
                    styrede den saa slet, at Solen afsved Alt og stak Byerne og deres Paladser i
                    Brand. Sagnet tilføjer, at en af Oldtidens Stammer herover bleve saa forfærdet,
                    at dens Mænd gave sig til at anraabe Guderne om evigt Mørke. De Maistre er en
                    Ætling af hin Stamme, storstilet ved sin Fremstillingsevne som ved sin
                    Forsynstro og sin Menneskeforagt. Der gives endnu den Dag idag Ætlinger af
                    Stammen, men skrumpede ind til Dværgeskikkelse, og de gjøre sig saa meget des
                    mere gjældende, jo ubetydeligere og frygtsommere de er. Ogsaa deres Løsen er
                    Mørke! mere Mørke! og de raabe des højere, jo fattigere de er paa Tanker og
                    Formaal; dog deres Tro er nuomstunder kun Troen paa Mørkets Magt.</p>
                <p><br/>For Den, der i den tyske Romantik især studerer den stigende Reaktion imod
                    det attende Aarhundredes Aand, er det slaaende, hvormeget Tysklands Romantikere
                    med Hensyn til Karakterens Helhed og Kraft staa tilbage for en Reaktionær som de
                    Maistre. Dog de var jo ikke heller Statsmænd og Politikere, men Forfattere og
                    Poeter, og selv de iblandt dem, der som Gentz danne Overgangen fra Litteratur
                    til Politik have inderst inde kun Betydning som Skribenter.</p>
                <p>Fra det rent litterære Synspunkt har den romantiske Skole i Tyskland en blivende
                    Interesse. Man behøver kun at sammenligne den med de romantiske Grupper i andre
                    Lande for at faa det fulde Indtryk af dens Mænds Originalitet og betydelige
                    Egenskaber.</p>
                <p>En romantisk Strømning bruser i Aarhuudredets første Aartier igjennem Sindene i
                    næsten alle Europas Lande. Men med afgjørende Oprindelighed fremtræder
                    Romantiken kun i Tyskland, England og Frankrig. Her alene udgjør den en
                    europæisk »Hovedstrømning«. I de slaviske Lande spores især en Efterdønning af
                    engelsk Romantik. I de skandinaviske Lande er den romantiske Litteratur stærkt
                    paavirket af den tyske.*) [*) Den danske Romantik er af Forfatteren forsøgt
                    karakteriseret i en Række Monografier: om Oehlenschläger, Schack Staffeldt,
                    Hauch, Ingemann, J. L. Heiberg, Hertz, Hostrup, H. C. Andersen, M. Goldschmidt i
                    „Essays", »Danske Digtere«, »Mennesker og Værker«, »Kritiker og Portræter« og
                    »Æsthetiske Studier"« Den svenske Romantik er berørt i Skriftet »Esaias Tegnér«.
                    Om den polske og russiske Romantik se »Indtryk fra Polen« og »Indtryk fra
                    Rusland«.]</p>
                <p>I Sverig, hvor Romantiken optraadte som »Fosforisme« » eller som saakaldt »ny
                    Skole«, bekjæmpede den, som overalt, den gammelfranske Smag i Litteraturen, der
                    her blev repræsenteret af det svenske Akademi. 1807 blev Aurora-Forbundet
                    stiftet af Atterbom, Hammarsköld og Palmblad. Man forkyndte i alt Yæsenligt den
                    tysk-romantiske Skoles Principer; man beundrede den Schellingske Filosofi og
                    udtalte sig med al Schellingianernes Dialektik om Forholdet mellem Metafysik og
                    Kristendom; man haanede Oplysningen, behandlede Medlemmerne af den gamle Skole
                    som en Samling pudrede Parykblokke og forfulgte Alexandrinerne med Sonetter.
                    løvrigt Madonna- og Calderondyrkelse, Virak for Schlegelerne og for Tieck,
                    Sværmeri for Kongedømmet af Guds Naade. Atterbom gjenkalder ved sin
                    naturfilosofiske Symbolik i visse Maader Tieck, Stagnelius i visse Maader
                    Novalis. Ikke desmindre har Retningen selvfølgeligt sin udpræget nationale
                    Karakter.</p>
                <p>I Norge staar den ensomme Wergeland trods sin i høj Grad sværmeriske Natur som en
                    Protest mod tysk-romantisk Aand. Men Andreas Munch er en udpræget Romantiker af
                    den tyske Retning. Og naar de norske Folke-Eventyr gjenfortælles og udgives (af
                    Asbjørnsen og Moe), de norske Folkeviser samles (af Landstad), saa er dette
                    Foretagender, som udføres i Kraft af den Bevægelse, hvori Romantikens
                    Forkjærlighed for det Folkelige havde sat Sindene i Nordeuropa.</p>
                <p>I Danmark er Forholdet mellem tysk og hjemlig Romantik af meget sammensat Natur.
                    Digterne faa i Regelen det første Stød til deres Udvikling fra Tyskland, men gaa
                    saa deres egne Veje. Oehlenschläger vækkes af Steffens og paavirkes i
                    Aarhundredets første Aar af Tieck. Det er under Paavirkning af tysk Romantik, at
                    Grundtvig bryder med sin tidlige Ungdoms Rationalisme, og der fandtes i Tyskland
                    Analogier til hans Nationalfølelse og Folkelighed. Fouqué's og Hoffmanns
                    Indflydelse gjør sig gjældende paa Ingemann; Hauch sværmer for Novalis, J. L.
                    Heiberg lærer som Eventyrdramatiker af Tieck, Andersen som fantastik Fortæller
                    af Hoffmann. Schack Staffeldt endelig, den tyskfødte, er en fuldblods
                    Romantiker, der ganske gaar op i Dyrkelsen af den blaa Blomst.</p>
            </div>
            <p><span class="ind">Dog er end den fremmede Indflydelse, som i dette Skrift paavist,
                    helt igjennem at spore, saa er den nationale og almentnordiske Selvstændighed
                    ligefuldt umiskjendelig og stærk.</span> (1891:491-495)</p>
        </div>

        <div id="hs2_0090">
            <h1>Udeladelse</h1>
            <h2>Dedikation til Hans Brøchner</h2>
            <div class="ud">
                <p>Efterskrift<br/> til Hr. Professor H. Brøchner.</p>
                <p>Kjære Hr. Professor!</p>
                <p>Det er en Selvfølge, at dette Bind lige saa fuldt som det foregaaende er tilegnet
                    Dem. Det indeholder med mine Universitetsforelæsninger som Grundlag Adskilligt,
                    som ikke kunde finde Plads eller ikke vilde være paa sin Plads i det mundtlige
                    Foredrag. Det har været mit Haab under Udarbeidelsen, at Mænd, som De, vilde
                    finde Behag i denne Bog. En Bog er for mig en Handling. De vil bedømme den som
                    saadan.</p>
                <p>De kjender Heines Ord, Hr. Professor!: »Sonderbar! und immer ist es die Religion,
                    und immer die Moral, und immer der Patriotismus, womit alle schlechten Subjecte
                    ihre Angriffe beschönigen! sie greifen uns an, nicht aus schäbigen
                    Privatinteressen, nicht aus Schriftstellerneid, nicht aus angeborenem
                    Knechtsinn, sondern um den lieben Gott, um die guten Sitten und das Vaterland zu
                    retten.« – Lykkeligvis opveies for mig en hel Pakke af anonyme Artikler og
                    Brochurer af et Ord fra Dem.</p>
                <p>Kjøbenhavn, April 1873.</p>
                <p>Deres</p>
                <p>G. B.</p>
            </div>
        </div>


    </div>
</div>
