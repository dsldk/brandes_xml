<div class="container">
    <meta charset="utf-8"/>

    <style> div.ud {color:red; <!-- margin-left: 20px; -->} span.ud {color:red;} .ind {color: blue;
        } </style>



    <div class="forbemaerkning">
     



        <h1>Forbemærkninger</h1>
        <h2>Generelt</h2>
        <p>Georg Brandes’ tekster, ikke mindst <i>Hovedstrømningers</i> seks bind, er levende størrelser,
            der ændrede sig fra udgave til udgave i kraft af forfatterens revisioner. Disse havde
            med stilistik og ortografi at gøre, men også med substansen. Forfatteren blev klogere og
            mere indlæst i sine emner, ligesom han fik nye æstetiske og ideologiske impulser.</p>
        <p> Dette variantapparat er selektivt, idet der er anlagt et kvantitativt defineret
            væsentlighedskriterium ved bedømmelsen af, hvilke varianter der skal medtages, nemlig: 2
            linjers ændret tekst i form af udeladelser, tilføjelser eller omarbejdelser i forhold
            til førsteudgaven. Samme pragmatiske begreb om varians er lagt til grund i Jens Kr.
            Andersen og Chr. Jacksons »Georg Brandes: Emigrantlitteraturen« (<i>Danske Studier</i>, 1971)
            og i Per Dahls forarbejder til en bibliografi over Brandes’ forfatterskab. Udpegningen
            af varianter er foretaget ved hjælp af både digitale kollationeringsværktøjer og analog
            kontrollæsning. Straks nedenfor i en indledende prosaredegørelse til hvert bind af
            <i>Hovedstrømninger</i>, er den varians, der falder uden for perspektivet, karakteriseret og
            eksemplificeret.</p>
        <p> Det, der sammenlignes, er i alle tilfælde 1.- og 2.-udgaven af de enkelte bind af
            <i>Hovedstrømninger</i>. I nogle tilfælde af udgivelseshistorien er der indimellem disse
            udgaver skudt en tysk udgave, som var det egentlige grundlag for revisionen. De tyske
            varianter er ikke medtaget i apparatet. For udgivelses- og oversættelseshistorien til de
            enkelte bind henvises til redegørelsen for Udgaveforhold. Her findes også i kort form en
            beskrivelse af de større ændringer, der forekommer i senere udgaver af de enkelte bind. </p>



        <h2>Om 2.-udgaven af <i>Den romantiske skole i Frankrig</i> (1892)</h2>
        <p>
            <strong>1. 1892-udgavens udgivelseshistorie</strong>
        </p>
        <p>1.-udgaven af <i>Den romantiske skole i Frankrig</i> udkom i 1882 som det femte bind af Georg
            Brandes’ <i>Hovedstrømninger i det 19de Aarhundredes Litteratur</i>. 2.-udgaven udkom i 1892.
            På titelbladet er angivet, at der er tale om »Anden gjennemsete Udgave« – ligesom det er
            tilfældet med 2.-udgaverne af <i>Hovedstrømningernes</i> fjerde og sjette bind. Det signalerer,
            at der i denne udgave er tale om få ændringer i forhold til 1.-udgaven.</p>
        <p> 1882-udgaven har to indledende mottoer af Th. de Banville og Friedrich von Schiller og
            består ifølge indholdsfortegnelsen af 24 unummererede kapitler, der i teksten er opdelt
            i 35 nummererede afsnit (I-XXXV). Den tyske 1.-udgave med titlen <i>Die Hauptströmungen der
                Literatur des neunzehnten Jahrhunderts. Die romantische Schule in Frankreich</i>, der udkom
            i 1886 og er oversat af W. Rudow, følger den danske 1882-udgave, hvilket også er
            tilfældet for 2.-udgaven af Rudows oversættelse fra 1892 samt den parallelle tyske udgave <i>Die Literatur des neunzehnten
                Jahrhunderts in ihren Hauptströmungen dargestellt. Die romantische Schule in Frankreich</i> fra
            1883. Den danske gennemsete 2.-udgave fra 1892 følger nøje
            1882-udgavens overordnede struktur. De får ændringer, der er foretaget i udgaven, findes
            ikke i de efterfølgende tyske Rudow-udgaver (3. udgave: 1894, 4. udgave: 1897 og 5.
            udgave: 1900[ikke verificeret]). </p>




        <p>
            <strong>2. Sproglige ændringer i 1892-udgaven</strong>
        </p>
        <p>Mange af de gennemgående ændringer, som registreres af varianterne mellem 1.- og
            2.-udgaven i de fire første bind af <i>Hovedstrømninger</i>, er allerede indarbejdet i
            1882-udgaven af femte bind. Det drejer sig om tekstens retoriske stilskifte væk fra
            forelæsningerne og fordanskning af fremmedord. Antallet af ændringer i 1892-udgaven af
            femte bind er derfor begrænset.</p><p> I det følgende redegøres for de ændringer, som
            forekommer så gennemført i 1892, at der kan tales om en generel bestræbelse hos
            forfatteren. Det drejer sig alle steder om ændringer, der falder uden for det ovennævnte
            princip for, hvornår en tekstændring optages i variantlisten: 2 linjers ændret tekst i
            form af udeladelser, tilføjelser eller omarbejdelser i forhold til førsteudgaven. </p>
        <p>
            <strong>a. Fordanskning</strong>
        </p>
        <p>Brandes erstatter i 1892-udgaven de – sammenlignet med de fire første bind – få
            fremmedord, der forekommer i teksten, med gængse danske ord. Fx:</p>
        <p>Bourgeoisiet >Borgerstanden </p><p>Reminiscenser > Mindelser</p> <p>Memoirer > Erindringer</p> <p>applaudere >
            klappe </p>

        <p>
            <strong>b. Modernisering</strong>
        </p>
        <p>GB har i 1892-udgaven ret nøje gennemført en række ændringer på bogstavniveau. Det drejer
            sig i høj grad om bestemte bogstaver, der erstattes af andre, men også til en vis grad
            af enkelt-bogstaver, der glider ud. I det følgende gives en række grupperede eksempler.
            Det skal bemærkes, at en del af ændringerne er i overensstemmelse med de samtidige
            retstavningsreformer, jf. Henrik Galberg Jacobsens Ret og skrift. Officiel dansk
            retstavning 1739-2005, 2010. </p>
        <p>c > k:</p>
        <p>abstracte > abstrakte</p>
        <p>Manuscripter > Manuskripter</p>
        <p>Conservativ > Konservativ </p>

        <p>ch > k:</p>
        <p>Architektur >Arkitektur</p>
        <p>Charakter > Karakter</p>
        <p>christelig > kristelig </p>

        <p>i > j:</p>
        <p>Eiendommelighed > Ejendommelighed</p>
        <p>Begeistring > Begejstring</p>
        <p>Øie > Øje </p>

        <p>lli > lj:</p>
        <p>Uvillie > uvilje </p>

        <p>z > s/c:</p>
        <p>zart > sart</p>
        <p>Bronzen > Broncen </p>

        <p>eu > ø/øj:</p>
        <p>Auditeur > Auditør</p>
        <p>Amateur > Amatør</p>
        <p>Zigeuner > Zigøjner</p>


        <p>ou > u / ai > æ:</p>
        <p>Souverain > Suveræn</p>


        <p>qu > kv/k:</p>
        <p>Inquisitionen > Inkvisitionen</p>
        <p>Etiquette > Etikette </p>

        <p>e udelades:</p>
        <p>angaaer > angaar</p>
        <p>ansees > anses</p>
        <p>troer > tror</p>

        <p>ee > é: veed > véd Epopee > Epopé een > én </p>

        <p>-d- slettes:</p>
        <p>glandsløs > glansløs</p>
        <p>Tydskland > Tyskland</p>
        <p>Grændser > Grænser</p>
        <p>kydsk > kysk </p>

        <p>tt > t:</p>
        <p>Litteratur > Literatur </p>

        <p>oe > e:</p>
        <p>Tragoedie > Tragedie </p>

    </div>





    <div class="text-variants-list">

        <!--kapitel 7 start-->


        <div id="hs5_0001">
            <h1>Omarbejdelse</h1>
            <h2>Om orienten i litteraturen</h2>
            <p>[...] af tyrkisk Musik.<br/><span class="ud">Det var Goethe, som digterisk havde
                    opdaget Orienten. Men dette Østerland i »West-östlicher Diwan« var Oldingens
                    Tilflugtssted. Han greb det Hvilende, det Beskuende i den orientalske
                    Livsbetragtning og flettede tydske Lied’er ind deri. Rückert, den store
                    Sprogkunstner, fulgte siden dette Spor. Efter Goethes kom Oehlenschlägers
                    Orient. Det var Barnets, Eventyrbogens, »Tusind og en Nats«, halvt persisk og
                    halvt kjøbenhavnsk. Det var Drømmen om Aander i Lamper og Ringe, om Diamanter og
                    Saphirer i Skjæppevis, Fantasteriets uindskrænkede Herlighed, Alt grupperet om
                    et Par uforgjængelige, poetiske Typer. Saa fulgte Byrons Orient. Det var en stor
                    Decoration for Lidenskaben i dens Hensynsløshed og Tungsind.</span> Men Hugos
                Orient var [...] (1882:115-116)</p>
            <p>
                <strong>></strong>
            </p>
            <p>[...] af tyrkisk Musik.<br/>
                <span class="ind">Først kom Oehlenschlagers Orient. Det var Barnets, Eventyrbogens,
                    Tusind og én Nats, halvt persisk og halvt kjøbenhavnsk. Det var Drømmen om
                    Aander i Lamper og Ringe, om Diamanter og Safirer i Skæppevis, Fantasteriets
                    uindskrænkede Herlighed, Alt grupperet om et Par uforgjængelige, poetiske Typer.
                    - Saa fulgte Byrons Orient. Det var en stor Dekoration for Lidenskaben i dens
                    Hensynsløshed og Tungsind.<br/> Derefter kom Goethes Orient. Dette Østerland i
                    »West-östlicher Diwan« var Oldingens Tilflugtssted. Han greb det Hvilende, det
                    Beskuende i den orientalske Livsbetragtning og flettede tyske Lied'er ind deri.
                    Rückert, den store Sprogkunstner, fulgte siden dette Spor.</span> Men Hugos
                Orient var [...] (1892:115-116)</p>
        </div>

        <!--kapitel 9-->

        <div id="hs5_0002">
            <h1>Omarbejdelse</h1>
            <h2>Om Robert og Elisabeth Browning</h2>
            <p>[...] Aldrig før var <span class="ud">Experimentet </span>gjort i saa [...]
                (1882:163)</p>
            <p>
                <strong>></strong>
            </p>

            <p>[...] Aldrig før var <span class="ind"> dette Experiment - der snart i England
                    tilnærmelsesvis skulde gjentage sig mellem Robert og Elisabeth Browning -
                </span>gjort i saa [...] (1892:163)</p>

            <!--kapitel 16-->

        </div>
        <div id="hs5_0003">
            <h1>Tilføjelse</h1>
            <h2>Om Paris</h2>
            <p>[...] »Notre Dame de Paris«, <span class="ind">Middelalderens mørke og maleriske By
                    med dens Standsmodsætninger, dens brogede Gadeliv og dens overtroiske
                    Kirkelighed,</span> endnu mindre Victor Hugo's [...] (1882:267-268 /
                1892:267-268)</p>
        </div>
      
    </div>
</div>
